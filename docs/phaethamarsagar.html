<h3>ဖဲသမားစကား</h3>
<p> အစကတည်းက တာတေ ပြောခဲ့ပါတယ်။ </p>
<p> တာတေက လူစုံပါလို့။ ကိုပေသီးလို ပရောဂဆရာတွေနဲ့</p>
<p> လဲ တွဲခဲ့ဘူးတယ်။ ဘိန်းစားဘစိန်လို ဘိန်းစားတွေနဲ့လဲ </p>
<p> တာတေ တွဲခဲ့ဘူးတယ်။ အဲ့ဒီလိုဘဲ ကိုအောင်ချစ်တို့လို့ </p>
<p> အရပ်တကာလှည့်ပြီး ဖဲချနေတဲ့ ဖဲသမားအကြီးစားတွေနဲ့လဲ</p>
<p> ပေါင်းဖူးတာပဲ။ ကိုအောင်ချစ်ဆိုတဲ့ လူက ကျုပ်တို့ ထနောင်း</p>
<p> ကုန်းကပါဘဲ။ အသက်က လေးဆယ်လောက် ရှိပြီဗျ။ </p>
<p> လူပျိုကြီးတစ်ယောက်ဘဲ။ ကိုအောင်ချစ်တို့ မိဘတွေက </p>
<p> လူချမ်းသာတွေလေ။ ပိုင်လိုက်တဲ့ ယာတွေဆိုတာ </p>
<p> နည်းပါဘူးဗျာ။ ထန်းတော တစ်တောကလဲ အမွေရထား</p>
<p> သေးဗျာ။ ကိုအောင်ချစ်တို့မှာ မောင်နှမ သုံးယောက်ရှိတယ်။ </p>
<p> ကိုအောင်ချစ်က အလတ်ဗျ။ အစ်မတစ်ယောက် နဲ့ </p>
<p> ညီတစ်ယောက် ရှိတယ်။ သူ့ညီ ကိုအောင်သစ်ဆိုတာ လွှတ်</p>
<p> အလုပ် လုပ်တဲ့သူဗျ။ ယာကိစ္စတွေဆိုရင် သူဘဲ တာဝန်ခံ</p>
<p> လုပ်နေတာ။ ကိုအောင်ချစ်ကတော့ အလတ်ဆိုတဲ့ အတိုင်း </p>
<p> လတ်နေတဲ့လူဗျို့။ အလကားနေ လတ်ယား လတ်ယား</p>
<p> လုပ်နေတာဗျ။ကိုအောင်ချစ်ရဲ့ တစ်ခုတည်းသော ဝါသနာပါ</p>
<p> တာကတော့ ဖဲချတာဘဲဗျို့။ ဖဲဝိုင်းရှိလို့ကတော့ ကိုအောင်ချစ်</p>
<p> တို့က မသာခုနှစ်ရက် အောင်ချစ်ရှစ်ရက် ဆိုတဲ့ လူမျိုးဗျ။ </p>
<p> တစ်ခါတစ်လေ အနီးအနားရွာတွေမှာ</p>
<p> အသုဘတွေ ဆက်နေလို့ ကိုအောင်ချစ်တစ်ယောက် </p>
<p> ဖဲလှည့်ရိုက်ရတာ ရွာမှာ နှစ်လလောက်တောင် ပျောက်နေ</p>
<p> တတ်တယ်ဗျို့။ တစ်ခါတစ်လေကျတော့လည်း ကျုပ်ကို </p>
<p> အဖော်ခေါ်သွားတယ်။ ကျုပ်ကတော့ သူ့လို မိုးလင်းမနေနိုင်</p>
<p> ဘူးဗျို့။ အိပ်ချင် လာပြီဆိုရင် ဘေးဝိုင်းဘေးတင် လှဲအိပ်လိုက်</p>
<p> တာဘဲဗျို့။ တစ်ရက်တော့ ကျုပ်နွားစာစဉ်းနေတုန်း </p>
<p> ကိုအောင်ချစ်ကြီး ပေါက်ချလာတယ်ဗျ။</p>
<p> " ဟ..ကောင် တာတေရ။ နားနားနေနေ လုပ်လေကွာ။ </p>
<p> ပင်ပန်းနေပါဦးမယ်.."</p>
<p> " ဟာ..ကိုအောင်ချစ်။ ဘယ်က လှည့်လာတာတုံး။</p>
<p> ဘယ်ကမှ လှည့်လာတာ မဟုတ်ပါဘူးကွာ။ </p>
<p> မင်းဆီကိုဘဲ လာခဲ့တာပါ "</p>
<p> " ဟာ ၊ လာလေ ကိုအောင်ချစ်။ ဒီမှာ ထိုင်ဗျ။ ဒီဘက်မှာ </p>
<p> ခုံရှိတယ် "</p>
<p> ကိုအောင်ချစ်က အသားညိုညို ထောင်းထောင်းမောင်းမောင်း </p>
<p> နှုတ်ခမ်းမွှေးလေး စစနဲ့ဗျ။ လူက လူပုံဖြောင့်။ ဒါပေမဲ့ နာမည်</p>
<p> ကတော့ ဆိုးသားဖဲ။ ဖဲသမားအောင်ချစ် မသိတဲ့သူ ရှိတာမှ </p>
<p> မဟုတ်တာ။ ရွာထဲမှာ ဆိုရင်လည်း</p>
<p> " အဲ့ဒီ ကိစ္စ ဘယ်သူပြောတာတုံးဗျ"</p>
<p> " ကိုအောင်ချစ် ပြောတာဗျ"</p>
<p> " အောင်ချစ် ။ ဘယ်က အောင်ချစ်လဲ။ ဖဲသမား အောင်ချစ်</p>
<p> ်လား။ မင်းကွာ ဖဲသမား စကားများယုံလို့။ ဖဲသမား စကားဆို</p>
<p> တာ နှဲသမားစကားလိုဘဲကွ။</p>
<p> ပိန်လိုက် ဖောင်းလိုက်နဲ့တွေ့ဖူးတယ်မလား။ ပိုပြောလိုက်</p>
<p> လျော့ပြောလိုက်ကွ "</p>
<p> ကိုအောင်ချစ်တို့က ရာမှာ အဲ့ဒီလိုကိုကျော်ကြားတာဗျ။ </p>
<p> လူချမ်းသာဆိုပေမဲ့ သူ့ကို ဘယ်သူမှ လေးစားတာ မဟုတ်ဘူး</p>
<p> ဗျ။ ဖဲသမား အောင်ချစ်လို့ဘဲ ခေါ်ကြတာ။ ကျုပ်က နဂါးဆေး</p>
<p> ပေါ့လိပ် တစ်လိပ်လေးကို မီးညှိပြီး ကိုအောင်ချစ်ကို ဆေးလိပ်</p>
<p> တည်တယ်။ ကိုအောင်ချစ်က နွားစာစဉ်းခုံဘေးက</p>
<p> သစ်သားကုလားထိုင်မှာ အကျအနထိုင်ပြီး နဂါးဆေးပေါ့လိပ်</p>
<p> ကို အားရပါးရ ဖွာလိုက်တယ်ဗျ။ ကျုပ်ကတော့ နွားစာကို </p>
<p> ဆက်ပြီး စဉ်းရတာပေါ့ဗျာ။ </p>
<p> " မင်း..ပြောင်းရိုးတွေ တည်ကောင်းပါလား။ ဒါ တောင်ဖက် </p>
<p> အခင်းကလား"</p>
<p> " ဟုတ်တယ်ဗျ။တောင်ဘက်အခင်းက</p>
<p> ပြောင်းတွေ ရိတ်လာတာလေ။ ဒီနှစ်တော့ နွားစာ မပူရတော့</p>
<p> ဘူးဗျို့။ ပြောင်းတွေ လွှတ်ကောင်းတာဘဲဗျ "</p>
<p> အေး..ဟုတ်တယ်ကွ။ ပြောင်းတွေ ဒီနှစ်</p>
<p> တော်တော် ကောင်းတယ်ကွ။ နွားစာတော့ </p>
<p> စိတ်အေးရတာပေါ့ကွာ "</p>
<p> " နေပါဦး..ကိုအောင်ချစ်ရဲ့။ ကျုပ်ဆီလာတာ </p>
<p> ကိစ္စများ ရှိနေလို့လား "</p>
<p> " အေး ၊ ရှိတယ်ကွ တာတေရ"</p>
<p> " ပြောလေ၊ကိုအောင်ချစ် "</p>
<p> " ဒီလိုကွ အနောက်က မီးလောင်းကုန်းရွာမှာ အသုဘ</p>
<p> ရှိတယ်လေ”</p>
<p> "ဒါများ..အဆန်းလုပ်လို့ ကိုအောင်ချစ်ရာ "</p>
<p> " ဟဲ၊ ဟဲ၊ ဟဲ ဆန်းတော့ မဆန်းပါဘူးကွာ။ ဒါပေမဲ့ ခါတိုင်းနဲ့</p>
<p> တော့ ကွာနေတယ်ကွ "</p>
<p> " ဟင်...ဘာများ ကွာနေလို့တုန်းဗျ"</p>
<p> " မီးလောင်းကုန်းက တရုတ်ဆိုင်ကြီးကို </p>
<p> မင်းသိတယ်မို့လား "</p>
<p> " ဟာ သိတာပေါ့။ ဦးအမိန်းဆိုရဲ့ တရုတ်ကြီးရဲ့ ဆိုင်လေဗျာ။ </p>
<p> ဆိုင်ကြီးကို ဟီးနေတာဘဲလေ"</p>
<p> " အေး ၊ အမိန်းကြီး ဆုံးသွားပြီကွ "</p>
<p> " ဟာ ၊ ဟုတ်လားးကိုအောင်ချစ် "</p>
<p> " အေး အဲ့ဒီ အသုဘကို ရန်ကုန်က အမိန်းရဲ့ညီတွေ </p>
<p> တူတွေ ရောက်နေတယ်။ သူဌေးတွေက အားလုံးဖဲချကြတယ်။ </p>
<p> အဲ့ဒါ ပွဲကြီး ပွဲကောင်း ဖြစ်မယ်ကွ "</p>
<p> " အော် ဒီလိုလား။ ဒါ့ထက် ကျုပ်ကြားတာ ဟုတ်လားဗျ "</p>
<p> " ဘာတုံးကွ..၊တာတေရဲ့ "</p>
<p> " ခုတစ်လော ကိုအောင်ချစ် ဖဲသိပ်မလိုက်ဘူးဆို။ ဖဲချတိုင်း </p>
<p> ရှုံးနေတယ် ကြားလို့ "</p>
<p> " ဖဲသမားဘဲ တာတေရာ ။ ရှုံးတဲ့အခါ ရှုံး ။ နိင်တဲ့အခါ </p>
<p> နိင်မှာပေါ့ကွာ "</p>
<p> " ရန်ကုန်က တရုတ်တွေကို ခင်မျာ ယှဉ်နိင်ပါ့မလား လို့ပါ "</p>
<p> " မပူပါနဲ့ကွာ။ ငါ့မှာ နည်းလမ်းတွေ အများကြီး ရှိပါတယ် "</p>
<p> " အဲ့ဒီတော့ ကိုအောင်ချစ်က ကျုပ်ကို ခေါ်သွားချင်လို့လား "</p>
<p> " အေးလေကွာ။ ညကျရင် မင်းနဲ့ငါ မီးလောင်ကုန်းကို </p>
<p> သွားမယ်လေကွာ "</p>
<p> " အို လုပ်လေဗျာ ။ တာတေက ဒါမျိုးဆို လိုက်ပြီးသားဘဲဗျ "</p>
<p> " ဒါဆိုရင် မိုးချုပ်စကို သွားကြတာပေါ့။ </p>
<p> ငါက ခဲမယ်တို့ မီးလောင်ကုန်းက ကောင်တွေကို </p>
<p> မှာထားတယ် "</p>
<p> " စိတ်ချ ။ ကျုပ်အဆင်သင့် စောင့်နေမယ်။ ကိုအောင်ချစ်</p>
<p> အိမ်ကိုဘဲ လာခေါ်ပေါ့ဗျာ "</p>
<p> " အေးပါ ။ ငါမင်းကို လာခေါ်ပါ့မယ် "</p>
<p> ပြောပြောဆိုဆို ကိုအောင်ချစ် ထပြန်သွားတယ်။ </p>
<p> ကျုပ်လည်း နွားစာတွေ ဆက်စဉ်းရတာပေါ့ဗျာ။ အမေနဲ့အဘ</p>
<p> ကိုလည်း ကြိုပြောပြထား လိုက်တယ်။ </p>
<p> " တာတေရေ...သွားစို့ဟေ့ "</p>
<p> ညမိုးချုပ်ပြီး သိပ်မကြာခင်မှာဘဲ ကိုအောင်ချစ်ကြီး </p>
<p> ရောက်လာတယ်။</p>
<p> " ထိုင်ဦးလေ ၊ ကိုအောင်ချစ် "</p>
<p> " ဟဲ့၊အောင်ချစ်။ ထိုင်ဦးလေ ဟဲ့ "</p>
<p> အမေကပါ ကိုအောင်ချစ်ကို လှမ်းခေါ်တယ်။ </p>
<p> ကိုအောင်ချစ်ကတော့ အိမ်ပေါ် မတက်တော့ဘူးဗျ</p>
<p> " မတက်တော့ဘူး၊အရီးငွေစိန်ရေ။ တာတေကို ဒီကဘဲ</p>
<p> စောင့်တော့မယ်ဗျို့ "</p>
<p> " အေးအေးဒါဆိုလဲ ပြီးရော။ ဒါ့ထက် မီးလောင်ကုန်းက </p>
<p> အမိန်း ဆုံးသွားပြီဆို။ တာတေပြောမှ သိတာဟေ့"</p>
<p> " ဟုတ်တယ် အရီးရဲ့။ အမိန်းကြီး ဆုံးသွားပြီ။ </p>
<p> ကျုပ်တို့ အခု အဲ့ဒီကို သွားမှာ "</p>
<p> " အေးပါ တာတေပြောပါတယ်။ ရန်တွေ ဘာတွေ </p>
<p> မဖြစ်ကြနဲ့နော် "</p>
<p> " စိတ်ချပါ အရီး စိတ်ချပါ "</p>
<p> ကျုပ်အိမ်ပေါ်က ဆင်းလာတော့ ကိုအောင်ချစ် လက်ထဲမှာ </p>
<p> အထုပ်တစ်ထုပ် ဆွဲပြီး စောင့်နေတယ်။ ကျုပ်တို့ နှစ်ယောက် </p>
<p> မြောက်တံခါးက ထွက်ပြီး အနောက်ဘက်ကို လာခဲ့တယ်။ </p>
<p> " လက်ထဲက ဘာအထုပ်တုံး ကိုအောင်ချစ်ရဲ့"</p>
<p> " ဟဲ ၊ ဟဲ မဖဲဝါ အတွက်လေကွာ "</p>
<p> " ဗျာ...မဖဲဝါအတွက်"</p>
<p> " အေးလေကွာ၊ငါ ဒီည စီးပွားဖြစ် ရိုက်မှာကွ။ ဒီတော့ </p>
<p> ငါ့အစွမ်းတစ်ခုထဲနဲ့တော့ ဘယ်ဖြစ်မလဲကွာ။ မဖဲဝါ </p>
<p> အကူအညီ ယူရမှာပေါ့ "</p>
<p> " ဟာ ဒါဆိုရင် အခု ဘယ်ကိုသွားမှာတုံး "</p>
<p> " မီးလောင်ကုန်း သချိုင်းကို အရင်ဝင်မယ်လေကွာ။ </p>
<p> အဲ့ဒီမှာ မဖဲဝါကို ဒီအသားခေါက်ဆွဲကြော် ဝင်ကျွေးမယ်လေ။</p>
<p> ပြီးတော့ မဖဲဝါနဲ့ အပေးအယူ လုပ်ရမှာပေါ့ "</p>
<p> " ဒီခေါက်ဆွဲကြော်က အပိန့်ဆိုင်ကလား "</p>
<p> " အေးပေါ့ကွ တာတေရ ။ အပိန့် ခေါက်ဆွဲကြော်ပေါ့။ ရွာမှာ</p>
<p> က အပိန့်ကလွဲရင် ဘယ်သူရှိဦးမှာလဲ "</p>
<p> " ဟုတ်ပါဘူးဗျာ ၊ ဟိုတစ်လောက အပိန်</p>
<p> ဆိုင်ပိတ်ထားတယ် ကြားလို့ပါ"</p>
<p> " အေး ဟုတ်တယ်ကွ။ အခုမှ ပြန်ဖွင့်တာ။ သူ့အဒေါ် နေမ</p>
<p> ကောင်းလို့ သတင်းသွားမေးတာ ဆိုလားဘဲ "</p>
<p> ကျုပ်ကတော့ ကျောထဲမှာ စိမ့်ခနဲ ဖြစ်သွားတာဗျို့။</p>
<p> " ကိုအောင်ချစ်ရာ့ခင်များဒါတွေအရင်က </p>
<p> လုပ်ဖူးလို့လားဗျာ "</p>
<p> " ဘာလဲ..မဖဲဝါ ကိစ္စလား "</p>
<p> " အေးလေ ဗျာ။ ကိုယ့်ဟာကိုယ် လုပ်ပါဗျာ။ ခင်များမှာ နိင်မဲ့</p>
<p> ကံရှိရင် နိင်မှာပါ ကိုအောင်ချစ်ရာ"</p>
<p> " ဟ တာတေရ။ အောင်ချစ်ဆိုတဲ့ ကောင်က ကံသမားမဟုတ်</p>
<p> ဘူးကွ။ ဉာဏ်သမားကွ ဉာဏ်သမား။ ဉာဏ်သမားမို့လို့ </p>
<p> ဖဲချတာပေါ့ကွ။ ဖဲဆိုတာ ဉာဏ်သမားတွေရဲ့ အလုပ်လေကွာ။ </p>
<p> ဖဲသမားတစ်ယောက် ဖဲနိင်ဖို့ဆိုရင် ဘာမဆို လုပ်မှာဘဲ</p>
<p> ကွ တာတေရ။ ဘာလဲ မင်းက မဖဲကို ကြောက်နေလို့လား "</p>
<p> " ဟာ..ဒီလိုတော့ မဟုတ်ပါဘူးဗျာ”</p>
<p> " ဒါဆို ပြီးရောပေါ့ကွာ</p>
<p> ဟော...ပြောရင်ဆိုရင်းနဲ့ မီးလောင်ကုန်း သုသာန်တောင် </p>
<p> ရောက်ပြီကွ။ လာကွာ.. နေရာကောင်းကောင်းလေး ရှာလိုက်</p>
<p> ရအောင်။ ဟော တွေ့ပြီကွ။ ဟိုရှေ့က သူကြီးဦးသူတော်ရဲ့ </p>
<p> အုတ်ဂူ ပေါ်မှာ ကျွေးတာပေါ့ကွာ "</p>
<p> ပြောပြောဆိုဆိုနဲ့ ကိုအောင်ချစ်က အပိန့်ဆိုင်က ဝယ်လာတဲ့ </p>
<p> အသားခေါင်ဆွဲကြော်ကို ဖြည်တယ်။</p>
<p> တောဓလေ့ဆိုတော့ ခေါက်ဆွဲကြော်ကို ငှက်ပျောဖက်နဲ့ </p>
<p> ထုတ်ထားတာပေါ့ဗျာ။ ပူပူနွေးနွေး ရှိပါသေးတယ်။ </p>
<p> ကိုအောင်ချစ်က ခေါက်ဆွဲကြော်ထုပ်ကို သေသေချာချာ </p>
<p> ပြင်လိုက်ပြီးတော့ ရေပုလင်းကို ဖွင့်ချလိုက်တယ်</p>
<p> " သချိုင်းစောင့်ကြီး မဖဲဝါ။ ရောက်ရာအရပ်က ဒီကို အမြန်လာ</p>
<p> ပါ။ ကျွုန်ပ်က ဖိတ်မန္တက ပြုပါတယ်။ အနီးအနားမှာ ရှိတဲ့ </p>
<p> နာနာဘာဝက အပေါင်းကလည်း မဖဲဝါကို အမြန်ဆုံး </p>
<p> အကြောင်းကြားပေးကြပါ။ ကျွန်ုပ်က အသားခေါက်ဆွဲကြော်နဲ့ </p>
<p> တင်မြှောက်ပါတယ်လို့ "</p>
<p> ကိုအောင်ချစ်က ခေါင်းကြီးမော့ပြီး ဟိုကြည့်ဒီကြည့် လုပ်ပြီး </p>
<p> ပြောနေတာဗျ။ ကျုပ် ဂူပေါ်က ခေါက်ဆွဲကြော်ထုပ်ကို ကြည့်နေ</p>
<p> တာဗျ။</p>
<p> " ဟာ " </p>
<p> ကျုပ် ယောင်အော်မိလိုက်တယ်။ ခေါက်ဆွဲကြော်တွေ</p>
<p> ပြိုက်ခနဲ ပြိုက်ခနဲလျော့သွားနေတာဗျ။</p>
<p> " ဟ့ကောင် တာတေ။ ဘာလို့အော်တာလဲ "</p>
<p> " ကိုအောင်ချစ် ခင်ဗျား ခေါက်ခွဲကြော် တွေကို ကြည့်ပါဦး "</p>
<p> " ဟေ ဟုတ်သားဘဲ။ ဟာ မဖဲဝါ စားနေပြီဟေ့"</p>
<p> ကိုအောင်ချစ်က လက်ဝါးနှစ်ဖက် ကို ပွတ်ရင်း ပြုံးပြုံးကြီး </p>
<p> လုပ်နေတာဗျ။ ဝမ်းသာအားရ ဖြစ်နေတဲ့ပုံဘဲ ဗျို့။</p>
<p> " မဖဲဝါ ကျုပ် ဒီည မီးလောင်ကုန်းက တရုတ်အမိန်းရဲ့ </p>
<p> အသုဘမှာ ဖဲချမလို့ဗျ။ ရန်ကုန်က သူဌေးတွေနဲ့ ချရမှာ။ </p>
<p> ကျုပ်ကို တစ်ဝိုင်းလုံး ရှိသမျှ ငွေတွေ သိမ်းကျုံးယူနိင်အောင်</p>
<p> လုပ်ပေးပါ။ ကျုပ် မဖဲဝါကို အမဲသား သုံးပိသာ ချက်ကျွေးပါ့</p>
<p> မယ်။ ကျုပ်ကို နိင်အောင်သာ လုပ်ပေး။ ဟောဒီ ဂူပေါ်မှာကို </p>
<p> အခုလို လာကျွေးမှာပါ။ ဒီကောင် သက်သေပါဗျာ"</p>
<p> ဘုရား ဘုရား သူ့ဘာသူ ပြောတာမဟုတ်ဘူးဗျာ။ </p>
<p> ကျုပ်နာမည်ကို ထည့်ပြောလိုက်တယ်။ တော်တော်ဆိုးတဲ့ </p>
<p> ကိုအောင်ချစ်ဗျာ။</p>
<p> ကျုပ် ကြည့်နေတုန်းမှာဘဲ ခေါက်ခွဲကြော်တွေ ကုန်သွားပါရော</p>
<p> လား။ ဘယ်ရောက်သွားတယ် ဆိုတာတော့ ကျုပ်လည်း </p>
<p> မသိဘူးဗျ။</p>
<p> " ဟာ့ရေတွေပါ ကုန်ပြီဗျို့ "</p>
<p> " အေးကွ။ မဖဲဝါလည်း ဆာနေပုံရတယ်။ ဟုတ်ပြီ မဖဲဝါ။ </p>
<p> ကျုပ်ကိုသာ ကျုပ်ပြောသလို ဖြစ်အောင် လုပ်ပေး။ </p>
<p> ကျုပ် အမဲသားသုံးပိသာ တိတိ ချက်ပြီး လာကျွေးပါ့မယ် "</p>
<p> ကိုအောင်ချစ်က လက်သုံးချောင်းတောင် ထောင်ပြ လိုက်သေး</p>
<p> တယ်ဗျ။</p>
<p> အားလုံး ကျွေးမွေးပြောဆိုပြီးတော့ ကျုပ်နဲ့ ကိုအောင်ချစ် </p>
<p> မီးလောင်ကုန်းရွာထဲကို ဝင်ခဲ့တယ်ဗျ။</p>
<p> တရုတ်အမိန်းက ရွာလယ်ပိုင်းမှာ နေတာဆိုတော့ </p>
<p> ကျုပ်တို့နှစ်ယောက်ရွာလည်ကို လာခဲ့ကြတယ်။ </p>
<p> အသုဘအိမ်က အောက်လင်းဓာတ်မီးတွေ ထွန်းထားတယ်ဗျ။ </p>
<p> လင်းထိန်နေတာဘဲ။ မနက်ဖြန် အသုဘ ချမှာဆိုတော့ </p>
<p> ချက်ပြုတ်နေကြတယ်။</p>
<p> " ဟာ ကိုအောင်ချစ် လာ ဗျာ "</p>
<p> မီးလောင်ကုန်းက ကာဘသားခေါင်း ဖိုးချွန်းဆိုတဲ့ ကောင်က </p>
<p> ကိုအောင်ချစ်ကို ခရီးကြိုလိုက်တယ် </p>
<p> " ဟော့ဒါ ကျုပ်ပြောတဲ့ ကိုအောင်ချစ်ပါဘဲဗျာ။ </p>
<p> ထနောင်းကုန်းက လူချမ်းချမ်းသာသာ</p>
<p> ဖဲဝိဇ္ဇာအောင်ချစ် ပေါ့ဗျာ "</p>
<p> " ဟာ ဖဲဝိဇ္ဇာ လား။ ကောင်းလာပေါ့။ ဝ တို့လည်း ဖဲဝိဇ္ဇာတွေ</p>
<p> ပါဘဲ။ ဟဲ ဟဲ ပျော်စရာ ကောင်းလာပေါ့။ ဟုတ်လား။</p>
<p> ဒါ့ထက် ပိုက်ဆံ များများလော့ ပါလယ်နော်..ဟဲ ဟဲ "</p>
<p> " ဟာ ထောင်ကဲရာ ပါပါတယ်။ ဒါပေမဲ့ ကျုပ်က ပိုက်ဆံ ဆိုတာ</p>
<p> ထက် ဂုန်နီအိတ်ကို ဂရုစိုက် ယူလာရတာဗျ "</p>
<p> " အလို ဂုန်နီအိတ် ဟုတ်စ ။ ဂုန်နီအိတ်က ဘာလုပ်ဖို့တုံး "</p>
<p> " ထောင်ကဲတို့ဆီက ကျုပ်နိင်မဲ့ ငွေတွေ ပိုက်ဆံတွေ </p>
<p> ထည့်ရအောင်လေ "</p>
<p> " အော် စီလိုလား။ ဟဲ ဟဲ ဖဲဝိဇ္ဇာကလည်း ရယ်စရာလဲ </p>
<p> အပြောကောင်းလာဘဲ ဟဲ ဟဲ ပျော်ပျော်ပါးပါးပေါ့ "</p>
<p> ခနကြာတော့ ဖဲဝိုင်းစပြီ။ ကိုအောင်ချစ်နဲ့ မြို့ပေါ်က </p>
<p> တရုတ်တွေ ပွဲစပြီပေါ့။ ကျုပ်က ကိုအောင်ချစ်နောက်မှာ </p>
<p> ပြောရမှာ အံ့သြစရာပါဗျာ။ ပွဲစတဲ့ အလှည့်ကစပြီး </p>
<p> ကိုအောင်ချစ် နိုင်တာ သိသိသာသာကို ဖြစ်တာပါဗျ။ </p>
<p> အခြားတစ်ယောက် တစ်လှည့်နိင်ရင် ကျုပ်မပြောဘူး။ </p>
<p> အခုဟာက အလှည့်တိုင်းကို ကိုအောင်ချစ်နိင်တာဗျ။</p>
<p> တစ်ယောက်မှ ဘယ်သူမှ မနိင်ဘူး။</p>
<p> ထောင်ကဲကြီးတွေ အံ့သြပြီး တစ်ယောက်မျက်နှာ </p>
<p> တစ်ယောက် ကြည့်ကြကုန်တဲ့ အထိကို ဖြစ်တာဗျို့။</p>
<p> တရုတ်တွေ ဒေါသဖြစ်လာတော့ ပိုမဲတာပေါ့ဗျာ။ ငွေတွေဆို</p>
<p> တာ ပြောမနေပါနဲ့တော့ဗျာ။ ဖွေးနေတာပေါ့။ သေချာပေါက် </p>
<p> နိင်ပြီထင်တဲ့ အလှည့်ပါ။ ထောင်ကဲတွေ ဖိထိုးတာပေါ့ဗျာ။ </p>
<p> နောက်ဆုံး ကျုပ်လူ ကိုအောင်ချစ်ဘဲ နိင်တာဗျို့။ မဖဲဝါ </p>
<p> လုပ်ပေးနေတယ်ဆိုတာ သေချာလိုက်တာဗျာ။ တဖြေးဖြေးနဲ့ </p>
<p> ညည့်နက် ညည့်နက်ရာက သန်းခေါင်ကျော်။ သန်းခေါင်ကျော်</p>
<p> ရာကနေ အာရုဏ်။ ဝိုင်းထဲက ရှိသမျှ ငွေတွေ ကျုပ်တို့ </p>
<p> အိတ်ကြီးထဲမှာ ချည်းဗျ။ ကိုအောင်ချစ်ပြောသလို</p>
<p> ကျုပ်တို့ ဂုန်နီအိတ်တော့ မပါပါဘူး။ ဒါပေမဲ့ ဖိုးချွန်းကိုတော့</p>
<p> ဂျုံအိတ် တစ်အိတ် ရှာခိုင်းလိုက်ရတယ်ဗျို့။ မိုးလင်းတော့ </p>
<p> ဝိုင်းသိမ်းပြီးရှုံ့အိတ်ကို ဖိသိပ်ပြီး ကြိုးနဲ့ စည်းခဲ့ရတာဗျို့။ </p>
<p> အပြန်လမ်းမှာ ကျုပ်က ကိုအောင်ချစ်ကို ပြောတယ်။ </p>
<p> " ကိုအောင်ချစ်ရေ ခင်ဗျားကို မဖဲဝါ လုပ်ပေးတာကတော့ </p>
<p> အသိသာချည်းပါဗျာ။ ခင်ဗျားပြောတဲ့ ကတိအတိုင်း </p>
<p> အမဲသားဝယ်ဖို့ လုပ်ပေတော့ဗျို့ "</p>
<p> " အေး..လုပ်ရမှာပေါ့ကွာ။ ရွှာရောက်မှဘဲ အိမ်က အလုပ်</p>
<p> သမားတစ်ယောက်ကို မြို့တက်ပြီး အမဲသားဝယ် ခိုင်းရမှာဘဲ </p>
<p> တာတေရေ "</p>
<p> " ကောင်းတယ် ၊ သေသေချာချာ လုပ်ဗျာ။ ညကျတော့ </p>
<p> ဝယ်ကျွေးလိုက်ပေါ့ "</p>
<p> " အေးလေ ၊ မင်းပါ လိုက်ခဲ့ပေါ့ကွာ "</p>
<p> " ဟာ လိုက်ရမှာပေါ့ဗျ "</p>
<p> ညရောက်တော့ ကိုအောင်ချစ် ရောက်လာတယ်။</p>
<p> " တာတေရေ သွာစို့ဟေ့"</p>
<p> ကျုပ်ကလည်း အဆင်သင့် စောင့်နေတာဆိုတော</p>
<p>့ ချက်ချင်းထလိုက်ပြီး ဝိုင်းထဲက ထွက်လာခဲ့တာပေါ့ဗျာ။ </p>
<p> လမ်းရောက်တော့ ကိုအောင်ချစ်လက်မှာ ဘာမှမတွေ့တော့ </p>
<p> ကျုပ် အံ့သြသွားတယ်။</p>
<p> " ဟာ ကိုအောင်ချစ်။ ဘယ်မှာတုံး ခင်ဗျား အမဲသား "</p>
<p> " ဟာကွာ ငါတို့ ယာမှာလုပ်တဲ့ တက်ပွားဆိုတဲ့ကောင်ကို </p>
<p> မြို့လွှတ်ပြီး အမဲသားဝယ် ခိုင်းလိုက်တာ မရခဲ့ဘူးကွ။ </p>
<p> သူသွားတော့ နောက်ကျသွားလို့တဲ့။ အမဲသားကုန်သွားတာ</p>
<p> လို့ ပြောတာဘဲကွာ "</p>
<p> " ဟာ ဒီလိုဆိုရင် ခင်ဗျား ဘယ်လိုလုပ်မလဲမဖဲဝါ ကိစ္စကို "</p>
<p> " ဟာကွာ။ တာတေကလည်း ကြောက်တတ်လိုက်တာလွန်</p>
<p> ရောကွာ။ ဒီနေ့မရတော့ နောက်နေ့ ကျွေးမှာပေါ့ကွာ။ </p>
<p> စားချင်ရင် စောင့်ပေါ့ကွ "</p>
<p> " ဟာ ခင်ဗျားဟာက မဟုတ်သေးပါဘူးဗျာ "</p>
<p> မဖဲဝါက သူ့ ကတိအတိုင်း ခင်ဗျားကို လုပ်ပေးခဲ့ ပြီးပြီလေဗျာ။ </p>
<p> ခင်ဗျားဘက်ကလည်း စကားတည်မှပေါ့ဗျ "</p>
<p> " ဟကောင် တာတေ။ ငါညက တစ်ညလုံး ဖဲနိင်တာကို </p>
<p> မင်းက မဖဲဝါ အစွမ်းချည်းထင်နေတာ။ ငါ့အစွမ်းလည်း </p>
<p> အများကြီ ပါပါတယ်ကွ။ ငါ့ခေါင်းတွေလည်း ထူပူနေအောင် </p>
<p> စဉ်းစားရတာကွ "</p>
<p> " ဟာ မဟုတ်သေးပါဘူး ကိုအောင်ချစ်ရာ။ ခင်များ အစွမ်း </p>
<p> မပါဘူးလို့ ကျုပ် မပြောပါဘူးဗျာ။ ဖဲဝိုင်းဘဲဗျာ တစ်လှည့်စီ</p>
<p> တော့ နိင်ကြမှာပေါ့။ အခုဟာက ခင်ဗျားချည်း နိင်တာဆိုတော့ </p>
<p> ခင်ဗျားအစွမ်း မဟုတ်ဘူးလို့ ကျုပ်ထင်တယ်ဗျာ "</p>
<p> " ဟား ဟား ဒါဆို မင်းဒီည ကြည့်လိုက်လေ။ ဘယ်သူ့ </p>
<p> အစွမ်းလဲ မင်းသိစေရမယ် "</p>
<p> ကျုုပ်ကတော့ စကားကို မလေးစားတဲ့ ကိုအောင်ချစ်ကို</p>
<p> တော်တော် စိတ်ပျက်သွားမိတာ အမှန်ဘဲဗျာ။ ဖဲနိင်ချင်တော့ </p>
<p> မဖဲဝါနဲ့ အပေးအယူ လုပ်တယ်။ တကယ်နိင်တော့ သူ့အစွမ်း</p>
<p> လို့ နိင်သလို ပြောတယ်။ တကယ်ကို ဖဲသမားစကားပါဘဲ</p>
<p> ဗျာ။ အမိန်းတို့ အိမ်ရောက်တော့ တရုတ်တွေက ကိုအောင်ချစ်</p>
<p> ကို စောင့်နေကြတယ်ဗျ။ ညကအဖြစ်အပျက်ကိုတော့ </p>
<p> သိပ်ကျေနပ်ကြပုံ မပေါ်ဘူး။ ကျုပ်လူ ကိုအောင်ချစ်ကတော့ </p>
<p> အောင်ပွဲရ စစ်သူကြီး ပုံစံနဲ့ပေါ့ဗျာ။ ခနလောက် စကားစမည် </p>
<p> ပြောဆိုကြပြီးတော့ ဖဲဝိုင်းစပြီး ဆင်တော့တာဘဲဗျို့။ </p>
<p> ပထမတစ်လှည့် ကိုအောင်ချစ် နိင်တယ်။ တရုတ်တွေ </p>
<p> မျက်နှာနည်းနည်း ပျက်သွားတယ်ဗျ။ ဒုတိယအလှည့်လည်း </p>
<p> ကိုအောင်ချစ်ဘဲ နိင်ပြန်ရောဗျ။ ကိုအောင်ချစ်ကြီး </p>
<p> မျက်နှာကတော့ ပြုံးပြုံးကြီးပေါ့ဗျာ။ </p>
<p> တတိယအလှည့် ရှုံးပြီဗျို့။ ကိုအောင်ချစ် ရှုံးပြီ။ စတုတ္ထအလှည့် </p>
<p> ရှုံးပြန်ပြီ။ နောက်တစ်လှည့် ရှုံး။ သန်းခေါင်ကျော်တော့ </p>
<p> ကိုအောင်ချစ်ကြီး ပါသမျှ ကုန်ပြီဗျို့။ ဒါပေမဲ့ကိုအောင်ချစ်က </p>
<p> လူပါးဗျ။ ညကနိင်ထားတဲ့ ငွေတွေ အကုန်ပြန်ယူခဲ့တာမှ </p>
<p> မဟုတ်တာ။ နည်းနည်းဘဲ ပြန်ယူလာတာဗျ။ နောက်ဆုံး </p>
<p> ကိုအောင်ချစ် တင်းသွားပြီးတော့ </p>
<p> " ဝိုင်းမဖျက်နဲ ။ ကျုပ်နေရာမှာ တစ်ယောက် ခနဝင်ထား။</p>
<p> ကျုပ်ရွာပြန်ပြီး ငွေတွေ ပြန်ယူပြီး ချက်ချင်းပြန်လာမယ်။ </p>
<p> မနက်ဖြန် တစ်နေ့လုံး ဆက်ရိုက်မယ် "</p>
<p> တရုတ်တွေ လက်ခုပ်တီးပြီး သြဘာပေးကြတယ်။</p>
<p> " ဖဲဆိုတာ စီလိုဘဲ ဝိဇ္ဇာရယ်။ ငွေတွေ ပြန်ယူခဲ့မယ် ဆိုလော့ </p>
<p> ကောင်းလာပေါ့။ ဝလို့ ညက ရူံးထားတဲ့ ပိုက်ဆံတွေ</p>
<p> ပြန်ရလာပေါ့ "</p>
<p> ကိုအောင်ချစ် ပိုတင်းသွားပြီး ချက်ချင်းကို ပြန်တာဗျို့။ </p>
<p> အိမ်ပြင်ရောက်တော့ </p>
<p> " တာတေ ခနနေဦး။ မီးလောင်ကုန်း ရွာဖျားမှာ </p>
<p> အရက်ဖိုရှိတယ်ကွ။ ငါနည်းနည်း သောက်ချင်တယ် "</p>
<p> " လာပါဗျာ။ သောက်ချင်ရင်လည်း ကိုယ့်ရွာရောက်မှ သောက်</p>
<p> စမ်းပါ။ ငပိန့်ကို အချိန်မရွေး နှိုးလို့ရပါတယ် "</p>
<p> " ဟာ မနေနိင်တော့ဘုူးကွာ။ ငါနည်းနည်းတော့ </p>
<p> သောက်မှ ဖြစ်မယ်ကွ "</p>
<p> တကယ်ကို ဇွတ်တရွတ် လူဗျ။ မီးလောင်ကုန်း ရွာအဖျားကို </p>
<p> တက်သွားတယ်။ ပြီးတော့ သူပြောတဲ့ အရက်ဖိုက </p>
<p> လူကို အရက်တစ်ပုလင်း ရောင်းဖို့ပြောတယ်။ </p>
<p> " ဟာ ကိုကြီးအောင်ချစ်ပါလား ။ ရော့ဗျာ ရော့။</p>
<p> ညကကိုကြီးအောင်ချစ် နိင်သွားတဲ့ သတင်း ကျုပ်တို့</p>
<p> အားလုံးကြားပါတယ်ဗျာ.."</p>
<p> ကိုအောင်ချစ် နောက်ထပ် ပိုတင်းသွားတယ်။ ညက နိင်တဲ့</p>
<p> သတင်းကြားရင် ဒီည ရှုံးတဲ့သတင်းလည်း ကြားမှာဘဲ။ </p>
<p> ရွာပြင်ရောက်တော့ တမာပင်ကြီးရောက်မှာ ထိုင်ပြီး မော့တယ်</p>
<p> ဗျ။ အမြည်းမပါ ဘာမပါနဲ့ ။ ဒီအတိုင်းကို မော့နေတာ။ </p>
<p> တော်တော်လေး သောက်ပြီးမှ </p>
<p> " ကဲ တာတေ။ ရပြီဟေ့။ လာ သွားကြစို့ မင်းရှေ့ကသွား "</p>
<p> သွားစို့သာ ပြောတယ်။ ခြေထောက်က သိပ်မမှန်ချင်ဘူးဗျ။</p>
<p> နည်းနည်း ယိုင်ချင်နေပြီ။ ကျုပ်တို့ ထနောင်းကုန်းဘက်ကို </p>
<p> ဦးတည်လိုက်ကြတယ်။ ဘယ်လိုသွားသွား မီးလောင်ကုန်း</p>
<p> သချိုင်းကို ဖြတ်ရမှာဘဲလေ။</p>
<p> ကျုပ်က ရှေ့က ဦးဆောင်ပြီး သွားရတယ်။</p>
<p> " အလကားဟာမ။ အမဲသားမရလို့ မကျွေးတာကို မကျေနပ် </p>
<p> ဖူးထင်တယ်။ ဒီည ပါသမျှ ပြန်ကုန်အောင် လုပ်တယ်။ </p>
<p> သောက်ကမြင်းမကြီး မဖဲဝါ "</p>
<p> " ဟာ ဟေ့လူ။ ခင်ဗျားပါးစပ် ပိတ်ထား။ ခင်ဗျား ဘာတွေ </p>
<p> ပြော နေတာတုံး "</p>
<p> " ဟာ တာတေ မင်းကလည်း ကြောက်တတ် လိုက်တာ </p>
<p> လွန်ရောကွာ။ ဒီဟာမကြီး မဟုတ်တာ လုပ်လို့ </p>
<p> ငါပြောနေတာကွ။ </p>
<p> ငါ့ကို ဒီလိုလုပ်စရာလား ။ အမဲသားမရလို့ မကျွေးတာလေ။ </p>
<p> ငါ့ကို ဘာလုပ်လို့ ရသလဲ။ ဟဲ့ကောင်မစုတ် မဖဲဝါ။ </p>
<p> နင်က သရဲမ။ ငါကလူလေ။ နင်ဘာလုပ်လို့ ရသလဲ "</p>
<p> ကိုအောင်ချစ်က ကျုပ်ပြောပေမဲ့ မရဘုူးဗျ။ အကျီၤ ရင်လွယ်ကြီး</p>
<p> နဲ့ဗျ။ ပုဆိုးကြီးကလည်း တိုတို ဝတ်ထားသေးရဲ့။ </p>
<p> မတ်တပ်ရပ်ပြီး အရက်ပုလင်းကို မော့နေပြန်တယ်ဗျို့။ </p>
<p> ကျုပ်လည်း တော်တော်ကို စိတ်ကုန်သွားတာဗျာ။ ညက </p>
<p> ုနိုင်တုံးကတော့ မျက်နှာတစ်မျိုးဗျ။ ဒီည ရှုံးတော့ ကျတော့ </p>
<p> မူးရူးလို့။ လောကမှာ အရှုံးဒဏ် မခံနိင်တဲ့ လူဟာ </p>
<p> ယောကျာ်းပီသတဲ့သူ မဟုတ်ဘူးလို့ ကျုပ်ထင်တယ်။ </p>
<p> " ကိုအောင်ချစ်လာပါဗျာ။ ရွာရောက်မှဘဲ </p>
<p> ခင်ဗျားကြိုက်သလောက် သောက်ဗျာ"</p>
<p> ကျုပ်ပြောတော့ အရက်ပုလင်းကို အဖုံးပိတ်ပြီး </p>
<p> ဆက်လျှောက်ပြန်တယ်။ ဟော ရောက်ပြီ့။ မီးလောင်ကုန်း</p>
<p> သချိုင်းကို ရောက်ပြီ။ ကျုပ်က ရှေ့က ခပ်သုတ်သုတ် လျှောက်</p>
<p> တယ်။ သူကြီးဦးသူတော်ရဲ့ဂူ ။ မနေ့က မဖဲဝါ တင်မြှောက်တဲ့ </p>
<p> ဂူရှေ့ကို ရောက်တော့ ကျုပ်က ပိုပြီး ခပ်သုတ်သုတ် </p>
<p> လျှောက်တယ်။</p>
<p> " တာတေ ဒီဂူမို့လား။ မနေ့က ငါတို့ ဒီကောင်မကြီးကို </p>
<p> တင်မြှောက်တာ ခေါက်ဆွဲကြော် တွေ စားသွားတာလေ။ </p>
<p> ဒီနေ့ အမဲသား မသားရတော့ ငါ့ကို ရှုံးအောင်လုပ်တယ်။ </p>
<p> ဟ မဖဲဝါ။</p>
<p> နင်က ဘာကောင်မလဲ။ အောင်ချစ်ကို နင်ဘာလုပ်လို့ </p>
<p> ရမှာမို့လို့လဲ့။ ငါက လူလေ သရဲမရဲ့။</p>
<p> ဟား ဟား ဟား ဟား "</p>
<p> " ဘုန်း " </p>
<p> " အင့်"</p>
<p> ဟာ ကျုပ်သွားတဲ့ ခြေလှမ်းတွေ တုံ့ခနဲ ရပ်သွားတယ်။ </p>
<p> ချက်ချင်း နောက်လှည့် ကြည့်မိတယ်။ ကိုအောင်ချစ်ကြီး </p>
<p> လက်ထဲက အရက်ပုလင်း လွတ်ကျသွားတယ်။ </p>
<p> ကျောကြီးကော့ပြီး ခေါင်းကြီးက အပေါ် လန်နေတယ်။ </p>
<p> " ဘုန်း" </p>
<p> ဟာ နောက်တစ်ချက်။</p>
<p> " အင့် "</p>
<p> ကိုအောင်ချစ် မချိမဆန့် အော်တဲ့ အသံဗျ။ </p>
<p> ဟာ သွေးတွေဗျ။ ကိုအောင်ချစ် ပါးစပ်က စီးကြလာတဲ့ </p>
<p> သွေးတွေဗျ။ ကိုအောင်ချစ် ဒူးထောက် ကျသွားတယ်။ </p>
<p> အကျီၤရင်ဘတ် ဟကွဲနဲ့ ပါးစပ်က သွေးတွေ စီးကျနေတယ်။ </p>
<p> မျက်လုံးကြီး တွေ ပြူးထွက်နေတာ မြင်လို့ကို မကောင်းပါဘူး</p>
<p> ဗျာ။ ကျုပ်က ရှေ့တော်တော် လှမ်းလှမ်းကို ရောက်နေပြီဗျ။ </p>
<p> ချက်ချင်းပြေးမယ် အလုပ်မှာ</p>
<p> " တာတေ ပြေး "</p>
<p> ကိုအောင်ချစ် ပါးစပ်က နောက်ဆုံးထွက်လာတဲ့ အသံနက်ကြီး</p>
<p> ဗျ။ ဒီတုံးမှာကိုအောင်ချစ် နောက်ကနေ ဘွားခနဲပေါ်လာတဲ့ </p>
<p> ဖြူဖြူကြီးဗျ။ အရပ်ကိုးပေ ဆယ်ပေတော့ အသာလေးဘဲ။ </p>
<p> ဆံပင်ဖားလားကြီးနဲ့</p>
<p> " ဟာ" ကျုပ် ပြေးပြီ။ တစ်ချိုးတည်းဘဲ။ နောက်ကို </p>
<p> လှည့်ကို မကြည့်တော့ဘူးဗျို့။ မီးလောင်ကုန်းသချိုင်း</p>
<p> ပြီးတော့ဆပ်သမြောင်လျှို့၊</p>
<p> ပြီးတော့ယာကြီးကုန်း ၊ ပြီးတော့ သဲချောင်း ပြီးတော့မှ</p>
<p> ကျုပ်တို့ရွာထနောင်းကုန်း။ ရွာရောက်တော့ ကျုပ် သတိလစ်ပြီး </p>
<p> ခွေခနဲ လဲကျသွားတယ်။ ကျုပ်နားထဲမှာ ဆူဆူညံညံ အသံတွေ</p>
<p> ကို မသဲမကွဲ ကြားရတယ်ဗျ။ ခဏပါဘဲ။ နောက်တော့ အားလုံး </p>
<p> လစ်ထွက်သွားကာ။</p>
<p> ကျုပ် သတိရတော့ ကျုပ်တို့ အိမ်ဝိုင်းထဲ ပြန်ရောက်နေပြီဗျ။</p>
<p> အိမ်ထောင့်က မန်ကျည်းပင်ကြီးအောက်က ကွပ်ပျစ်ပေါ်မှာ </p>
<p> ကျုပ်ကို နှာနှပ်တဲ့ သူက နှပ်နေလေရဲ့။ ဒီအထဲမှာ </p>
<p> ကိုအောင်ချစ်ရဲ့ ညီ ကိုအောင်သစ်လည်းပါတယ်ဗျ။ ကျုပ် </p>
<p> ကောင်းကောင်း သတိရတော့မှ ဝိုင်းမေးကြတယ်။ </p>
<p> ကျုပ်ကလည်း ဖြစ်သမျှတွေကို အားလုံး ပြောပြလိုက်တယ်။</p>
<p> " ဟာ့ကိုအောင်ချစ် ပေါက်ကရတွေ လျှောက်လုပ်တာကို</p>
<p> နင်က မတားဘူးလား တာတေ "</p>
<p> ကျုပ်အမေတာင် ကျုပ်ကို အပြစ်ပြောနေတာဗျ။ ချက်ခြင်းဘဲ</p>
<p> ရွာထဲမှာ လူစုကြတယ်။ ည (2)နာရီ ထိုးနေပြီဗျ။ </p>
<p> ဓာတ်မီးတွေ ဒုတ်တွေ ဓားတွေနဲ့ ရွာပြင်ထွက်တယ်။ </p>
<p> ကျုပ်က လမ်းပြပေါ့ဗျာ။ မီးလောင်ကုန်းကို ရောက်တော့ </p>
<p> မီးလောင်ကုန်းရွာသားတွေလည်း အလန့်တကြား </p>
<p> ထွက်လာကြတာပေါ့။ </p>
<p> " ဟဲ့ ဘယ်သူတွေ ဘယ်လို ဖြစ်လာကြတာတုံး "</p>
<p> ကျုပ်က အဖြစ်အပျက်တွေ ပြောပြတော့ သူတို့ရွာသားတွေပါ</p>
<p> လိုက်လာကြတယ်ဗျ။ မီးလောင်ကုန်း သချိုင်းရောက်တော့</p>
<p>့ သူကြီးဦးသူတော်ရဲ့ ဂူနားမှာ မှောက်ခုံကြီး လဲနေတဲ့ </p>
<p> ကိုအောင်ချစ်ကြီးရဲ့ အလောင်းကိုဘဲ တွေ့ကြရ တော့တာပေါ့</p>
<p> ဗျာ။ အသက်မရှိတော့တဲ့ ကိုအောင်ချစ် ခန္ဓာကိုယ်ကြီးက </p>
<p> မှောက်ခုံကြီး သေနေတာဗျ။ ဓာတ်မီးနဲ့ ဝိုင်းထိုးကြည့်ကြ </p>
<p> တာပေါ့ဗျာ့။ အလောင်းကို ကိုအောင်သစ်နဲ့ ကျုပ် </p>
<p> ဆွဲလှန်လိုက်တော့...</p>
<p> " အောင်မလေး "</p>
<p> မကြောက်တတ် အလန့်တတ်တဲ့ ထနောင်းကုန်းက </p>
<p> လူငယ်တွေတောင် လန့်အော်ကြတယ်ဗျို့။ ကိုအောင်ချစ် </p>
<p> အလောင်းမှာ မျက်စိကြီးတွေ အပြင်ကို ပြူးထွက် နေပြီးတော့ </p>
<p> ပါးစပ်ကြီးကလည်း ဟနေတယ်ဗျ။ ဝေဒနာကို မချိမဆန့် </p>
<p> ခံစားပြီး သေသွားရတာ သူ့မျက်နှာမှာ အထင်းသား </p>
<p> ပေါ်နေတယ်ဗျ။ အလောင်းကို တစ်ခါပြန်မှောက်ပြီး </p>
<p> ကျောကုန်းကို ကြည့်လိုက်တော့..</p>
<p> " ဟာ" </p>
<p> ကြည့်နေတဲ့ လူတွေ လန့်ပြီး အော်ကြပြန်တယ်။ </p>
<p> ကိုအောင်ချစ်ကြီးရဲ့ ကျောကုန်းမှာ လက်ဝါးရာကြီး နှစ်ခုဗျ။ </p>
<p> နည်းတဲ့ လက်ဝါးကြီး မဟုတ်ဘူးဗျို့။ စောင်တစ်ထည်</p>
<p> ပြန်ယူပြီး ပုခက်လုပ်အလောင်းကို ရွာအရောက် </p>
<p> သယ်ခဲ့ကြတယ်။ထုံးစံအတိုင်း လူသေမှု့ဖြစ်နေတော့ ရဲစခန်း </p>
<p> အကြောင်းကြားပြီး ဆေးရုံပို့ရတာပေါ့ဗျာ။</p>
<p> ကျုပ်ကိုလည်းစစ်ကြတာပေါ့။ အမိန်းအိမ်က ဖဲရိုက်တဲ့ </p>
<p> တရုတ်တွေ အရက်ဖိုက လူ။ ပြီးတော့ ကျုပ်တို့နဲ့ အဲ့ဒီညက </p>
<p> ဖဲအတူရိုက်တဲ့ လူတွေ အသုဘမှာ ကပ်လိုက်တဲ့ လူတွေ </p>
<p> အားလုံး အစစ်ဆေး ခံကြရတယ်။ ကျုပ်ကိုတော့ အပြန်ပြန် </p>
<p> အလှန်လှန် စစ်တာပေါ့။ ကျုပ်ကလည်း အမှန်အတိုင်းထက်</p>
<p> ပိုပြီး ဘာမှကို မပြောတတ်ဘုူးလေ။ အားလုံးကို အမှန်ဘဲ </p>
<p> ထွက်ဆိုခဲ့တာပေါ့။ နောက်တော့လည်း အမှု့ကိစ္စ ပိတ်ခဲ့ရ</p>
<p> တာပေါ့ဗျာ။ ကိုအောင်ချစ် သေတဲ့ညက ကျုပ်ပါတယ်ဆိုတာ </p>
<p> အားလုံးသိကြတာပေါ့ဗျာ။ ဒီတစ်ခါတော့ ခင်ဗျားတစ်ယောက်</p>
<p> တည်း သိတာမဟုတ်တော့ ဘူးဗျို့</p>
<p> End</p>
</div>