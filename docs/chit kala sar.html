<h3>ချစ်ဂလဲ့စား</h3> ကျုပ် မနေ့က
ရွာကို ပြန်ရောက်တာဗျ။<br> ဆရာမနိုင်ရွာမှာနေတဲ့ ကိုဂျာအေး<br> ဆိုတဲ့လူပေါ့ဗျာ။ ဒီမှာနေတုန်းကတော့<span
    class="text_exposed_hide">...</span><span class="text_exposed_show"><br> လက်သမားလုပ်တာဗျ။ အိမ်တွေ
    ဘာတွေဆောက်ရင်<br> သူက လက်ထောက်လက်သမားပေါ့ဗျာ။<br> ဘီရိုတို့၊ ကြောင်အိမ်တို့လည်း စပ်တယ်ဗျ။<br> လက်ရာမဆိုးပါဘူး။
    နောက်တော့ ဆရာမနိုင်ကနေ<br> ထွက်သွားတယ် ကြားတာပဲ။ <br> <br> လွန်ခဲ့တဲ့ တစ်ပတ်လောက်ကတော့ ကျုပ်ဆီကို<br>
    တန်းတန်းမတ်မတ်ကို ရောက်လာတာဗျို့။<br> တွေ့စကတော့ ကိုဂျာအေးကို ကျုပ်ဖြင့်<br> မှတ်ကို မမှတ်မိတာဗျ။
    ဒီမှာနေတုန်းက<br><span> အရပ်ရှည်ရှည် ပိန်ပိန်ကိုင်းကိုင်းကြီးဗျ</span><wbr><span class="word_break"></span>။<br>
    <br> အခုတွေ့တော့ အသားတွေကလည်း လတ်လို့၊<br> ဝလည်း တော်တော် ဝလာတာဗျ။ နှုတ်ခမ်းမွေးကြီးကလည်း<br> ရှိနေတော့ ကျုပ်က
    သူ့ကို တွေ့တွေ့ချင်း<br> ဘယ်မှတ်မိမှာတုံးဗျ။<br> <br> "ဟေ့ကောင် တာတေ၊ ငါပါကွ၊ ကိုကြီးဂျာအေးပါဟ"<br> <br> "ဟာ
    ကိုကြီးဂျာအေး၊ရုပ်တွေ <br> တော်တော်ပြောင်းသွားပါလား "<br> <br> "ဟား ဟား ဟား ဟား လူတွေက ဒီလိုပါပဲ<br> တာတေရာ၊
    မပြောင်းတာကတော့ မင်းပဲကွ၊<br> ငါ ရွာကို ရောက်ရောက်ချင်း မင်းကို စုံစမ်းတာကွ၊<br> ရွာက လူတွေက
    တန်းပြောကြတာဟေ့၊<br> တာတေကတော့ အရင်အတိုင်းပဲတဲ့ ၊<br> ဘာမဆို စူးစမ်းလေ့လာနေဆဲပဲတဲ့ "<br> <br> "ဟာ ဒီလောက်လည်း
    မဟုတ်ပါဘူးဗျာ။<br><span> ကျုပ်တို့က ဘာမဆိုသိချင်တဲ့ကောင်မို့လာ</span><wbr><span class="word_break"></span>း။<br>
    ကိုကြီးဂျာအေးရ၊ ဒီတော့လည်း နေရာတကာ<br> ပါရတော့တာပေါ့ဗျာ"<br> <br> "အေးပေါ့ တာတေရာ၊ ဒါထက် တာတေ၊<br> ငါ့ကို
    မင်းဒင်ပြောတယ်ကွ၊ ဟိုတလောက <br> သိုက်ဆရာတစ်ယောက် ရောက်လာလို့<br> မင်းကို လာခေါ်ရသေးတယ်ဆို "<br> <br> "ဟုတ်ပါဗျာ၊
    ကိုမင်းဒင် လာခေါ်လို့ ကျုပ်<br> လိုက်သွားပါတယ် ကိုကြီးဂျာအေးရာ"<br> <br> "နို့ မအောင်ဘူးလားကွ"<br> <br>
    "အောင်တယ်
    ကိုကြီးဂျာအေးရ၊ အဲဒီသိုက်ဆရာက<br> တော်တော်ကို အစွမ်းထက်တဲ့လူဗျ။ အင်းနဲ့ ပေါက်<br> လိုက်တာများဗျာ။ သိုက်ကြီး
    ဘွားကနဲ ပေါ်လာတာဗျ။<br> ကျုပ်လည်း သိုက်ဆိုတာရဲ့ အထဲကို ရောက်ဖူးသွားတာပေါ့ဗျာ<br> သူခိုင်းတဲ့အတိုင်း
    ကဝေပုရပိုက်ကြီးကို <br> ကျုပ်ရအောင် ယူပေးပါတယ်။ ဒါပေမဲ့<br> သိုက်ချုပ်က မိန်းမဖြစ်နေတာကို ကိုကြီးဂျာအေးရ၊<br>
    တော်တော်ကို လှတာဗျ"<br> <br> "တော်စမ်းပါ တာတေရာ၊ ဥစ္စာစောင့်တို့<br> သိုက်ချုပ်တို့ဆိုတာ ကြိုက်သလို
    ဖန်ဆင်းလို့ရတာကွ"<br> <br> "အေးဗျာ၊ အဲဒီမိန်းမက ဒီဆရာကို အတင်းဝင်ဖက်ထားတာ၊<br> ဒီလူက အတွေ့ကို မခံနိုင်ဘူးကိုဗျ။
    တစ်ခါတည်း<br> မိန်းမောသွားတာဗျို့။ ကျုပ် အော်ပြောတာတောင်<br> ဒီဆရာ မကြားတော့ဘူးဗျ။ ဒါနဲ့ စည်းကျိုးရော<br>
    ဆိုပါတော့ဗျာ။ ကျုပ်ဖြင့် သိုက်အပြင်ကို<br> ရောက်အောင် အသက်ကို မနည်းလုပြေးခဲ့ရတာဗျို့၊<br> သရဲအကောင် ငါးဆယ်လောက်က
    <br> ကျောက်တင်းပုတ်ကြီးတွေနဲ့ ကျုပ်နောက်က<br> ဝိုင်း လိုက်ကြတာ။ မိများသွားလို့ကတော့<br> တာတေဆိုတဲ့ကောင် အမှုန့်
    ဖြစ်သွားပြီပေါ့ဗျာ"<br> <br> "နို့ အဲဒီဆရာရောကွ "<br> <br> "ပလ္လင်ပေါ်မှာ ထိုင်နေတဲ့ သဘက်လိုအကောင်ကြီးက<br>
    သူ့လက်ထဲက ကျောက်တင်းပုတ်ကြီးနဲ့ ထုသတ်<br> လိုက်ပါရောလားဗျာ"<br> <br> "အို ဖြစ်မှဖြစ်ရလေကွာ၊ အင်း
    ဒီလိုင်းတွေက<br> တော်ရုံတန်ရုံစရဏနဲ့ မရဘူးကွ"<br> <br> ပြောရင်းနဲ့ ကိုဂျာအေးက သူ့နှုတ်ခမ်းမွှေးကြီးကို<br>
    လက်နဲ့
    သပ်လိုက်သေးသဗျ။<br> <br> "နို့ ကိုဂျာအေး အခု ဘာတွေလုပ်နေတုန်းဗျ"<br> <br> "ငါ ရန်ကုန်မှာနေတာကွ တာတေရ၊ <br>
    ရန်ကုန်မှာ ပရိတ်ဘောဂဆိုင် တည်ထားတယ်<br> ငါက လက်သမားမို့လားကွ၊ အခုလို <br> ကြီးပွားလာတော့ ငါတတ်တဲ့ပညာနဲ့ပဲ<br>
    လုပ်ရကိုင်ရတာပေါ့ကွာ "<br> <br> "ဟာ ကောင်းတာပေါ့ ကိုဂျာအေးရာ၊<br> သိပ်ကောင်းတာပေါ့ဗျာ၊ နို့
    အိမ်ထောင်ရက်သားရော<br> ကျပြီလားဗျ"<br> <br> "မကျပါဘူးကွာ၊ ငါက အေးအေးဆေးဆေးပဲ<br> နေချင်တာကွ"<br> <br>
    "နေပါဦးဗျ၊ ကိုကြီးဂျာအေးရ၊ ရန်ကုန်မြို့မှာ<br> အလုပ်တစ်ခုကို တည်ထောင်ဖို့ ဆိုတာ<br> လွယ်တာ မဟုတ်ဘူးဗျ။
    ကိုကြီးဂျာအေးက<br> ဘာအလုပ်တွေလုပ်လို့ ဒီလောက်ကြီးပွား<br> သွားတာတုံးဗျ"<br> <br> "အေး အဲဒါကို
    ပြောပြချင်တာကွ၊<br> ဒါကလည်း မင်းလိုသူကိုပဲ ပြောလို့ရမှာ၊<br> တခြားသူဆိုရင်တော့ ဘာမှကို နားလည်မှာ<br> မဟုတ်ဘူးကွာ
    "<br> <br> "ကိုကြီးဂျာအေး ပြောတာ ဘယ်လိုတုံးဗျ"<br> <br> "ဒီလိုကွ၊ ငါရွာက ထွက်သွားတော့ ပထမဆုံး<br> ငါ့ရဲ့ဘကြီး
    ဘုန်းကြီးဆီကို အရင်သွားတယ်၊<br> ဘကြီးဘုန်းကြီးက မန္တလေးက ဘုရားကြီးတိုက်မှာ<br> သတင်းသုံးတာကွ"<br> <br>
    "သြော်…ကျုပ် သိတယ် ကိုကြီး ဂျာအေး၊<br> ဘုန်းကြီး ဦးတိဿကို ပြောတာမို့လား "<br> <br> "အေး ဟုတ်တယ်၊
    ဘကြီးဘုန်းကြီးကို<br> မင်း ဘယ်လိုသိတာတုံးကွ "<br> <br> "ကျုပ် ဆယ်နှစ်သားလောက်က အဘတို့<br> အမေတို့နဲ့ မန္တလေးကို
    ရောက်တော့ <br> ဦးတိဿကျောင်းမှာ တည်းလာတာလေဗျာ"<br> <br> "သြော် …အေး အေး "<br> <br> "ငါ အဲဒီကိုသွားတာကွ၊ အဲဒီမှာ
    နေပြီး<br> မန္တလေးက လက်သမားတွေနဲ့ လိုက်ပြီး<br> လက်သမားလုပ်သေးတယ်၊ အဲဒီလို<br> နေရင်း တစ်နေ့ကျတော့
    ငါ့ဘကြီးဘုန်းကြီး<br> ငါ့ကို အင်းတစ်ချပ်ပေးတယ်ကွ "<br> <br> "ဘာ …အင်း၊ ဟုတ်လား ကိုကြီးဂျာအေး "<br> <br> "အေး
    ဟုတ်တယ်၊ အဲဒီအင်းက <br> ပစ္စည်းဟောင်းရှာလို့ ရတယ်ကွ "<br> <br> "ဗျာ ပစ္စည်းကောင်း ဟုတ်လား<br> ဘယ်လိုတုံးဗျာ
    "<br>
    <br> "ဒီလိုကွ တာတေရ၊ တချို့က သူတို့ပိုင်တဲ့<br> ရွှေငွေရတနာတွေကို မြေအောက်မှာ မြှုပ်ကြတယ်။<br> လူဆိုး သူခိုးရန်က
    ကာကွယ်ဖို့ပေါ့ကွာ၊<br> အေး သေတဲ့အခါကျတော့ အဲဒီပစ္စည်းတွေကို<br> စိတ်စွဲပြီး ကိုယ့်ပစ္စည်းတွေကိုယ် <br><span>
        ပြန်စောင့်နေရတော့တာပေါ့ကွာ</span><wbr><span class="word_break"></span> "<br> <br> "ဟာ ဟုတ်လားဗျ၊
    ကြောက်စရာကြီးပါလားဗျာ "<br> <br> "အေးကွ တာတေရ၊ လူ့ဘဝကကြီးက <br> နည်းနည်းတော့ ရှုပ်ထွေးသားကွ၊<br> ငါ့ကို
    ဘကြီးဘုန်းကြီး ပေးတဲ့အင်းက <br> သိမ်ဝင်သပိတ်ကွဲမှာ ချထားတာ၊<br> အဲဒီအင်းပေါ်မှာ ဖယောင်းတိုင်ထွန်းပြီး<br>
    ရေဇလုံထဲကို ထည့်ရတာ၊ <br> အင်းကတော့ ရေထဲမှာပေါ့ကွာ၊<br> ဖယောင်းတိုင်ကတော့ ရေပေါ်မှာ <br> တောက်နေတာပေါ့၊
    အဲဒီဖယောင်းတိုင်<br> အလင်းအောက်မှာ ရေကို ကြည့်ရတာဟေ့၊<br> မှန်ကြည့်သလိုပေါ့ကွာ၊ ပစ္စည်းရှိရင်<br> အဲဒီ ရေထဲမှာ
    မှန်ထဲပေါ်လိုလို<br> ပေါ်လာတာကွ "<br> <br> "ဟာ ဟုတ်လားဗျ"<br> <br> "အေး ငါတူးတဲ့အဖွဲ့ကို ဟိုဘက်တိုး<br>
    ဒီဘက်တိုး၊
    အဲဒီနေရာတူးလို့ ထိုင်ပြောပေးရုံပဲကွ၊<br> အဲဒီလို တူးလို့ရရင် ရတဲ့ပစ္စည်းကို <br> သုံးပုံ ပုံရတယ်၊ တစ်ပုံက
    ပစ္စည်းပိုင်ရှင်ကို<br> ရည်စူးပြီး အလှူအတန်း လုပ်ရတယ်။<br> ကျန်တဲ့နှစ်ပုံကို တစ်ဝက်စီခွဲပြီး ငါက တစ်ပုံ၊<br>
    တူးခိုင်းတဲ့ ဆွေမျိုးတွေက တစ်ပုံပေါ့ကွာ၊<br> ငါက ငါရတဲ့အစုထဲကနေ တူးပေးတဲ့<br> ငါ့ရဲ့လူတွေကို
    ကြည့်ရှုပေးရတာပေါ့ကွာ"<br> <br> "ဟာ တယ်ဟုတ်ပါလားဗျ"<br> <br> "အေး အဲဒီရတာသိုက်အင်း ရပြီးမှ<br> နှစ်ခါတူးပြီးပြီ၊
    ငါတော်တော်လေး ရလိုက်ပါတယ်၊<br> အဲဒီပစ္စည်းတွေကို ထုခွဲပြီး ရန်ကုန်မှာ<br> ပရဘောဂတိုက်
    တည်လိုက်နိုင်တာပေါ့ကွာ"<br>
    <br> "သြော် ဒီလိုလား၊ ဝမ်းသာတယ်၊ ကိုကြီးဂျာအေးရာ"<br> <br> "အေး …ငါ အခု မင်းဆီကို လာတာက<br> အဲဒီကိစ္စပဲကွ၊ ငါ
    ရုံးတောမှာ ပစ္စည်းဟောင်း<br> ရှာမလို့ကွ တာတေရ"<br> <br> "ဟင် ဘယ်နေရာမှာတုံးဗျ"<br> <br> "မင်းတော့ သိမှာ
    မဟုတ်ဘူးကွ၊ ငါတို့ သူငယ်ချင်း<br> တစ်ယောက်ပဲကွ၊ နာမည်က ကျင်သောင်းလို့<br> ခေါ်တယ်၊ သူတို့ဝိုင်းထဲမှာ
    သူတို့ဘိုးဘွားတွေ<br> မြှုပ်ခဲ့တဲ့ ပစ္စည်းတွေ ရှိတယ်လို့ ပြောတယ်၊<br> ဒါပေမဲ့ သူ့အဖေတွေ ၊ ဦးလေးတွေ လက်ထက်မှာ<br>
    ရှာမသွားနိုင်ဘူးကွ၊ အဲဒါ ငါ့ကို လာပြောတာနဲ့<br> ငါ လိုက်လာတာကွ "<br> <br> "ဟာ ဟုတ်လား "<br> <br> "အေး ဒီကိစ္စကို
    သိပ်ကျယ်ကျယ်ပြန့်ပြန့်ကြီး<br> လူသိရှင်ကြား လုပ်လို့ရတာ မဟုတ်ဘူးကွ<br> ဒါကြောင့် မင်းကို
    လာခေါ်တာ၊ကျင်သောင်းနဲ့<br> မင်းနဲ့က တူးပေါ့ကွာ၊ ငါက အင်းကြည့်ပြီး<br> ပြောပြမှာပေါ့၊ ပစ္စည်းတွေရရင် မင်းလည်း<br>
    ရမှာပေါ့ကွ"<br> <br> "ကျုပ် စိတ်ဝင်စားတယ်ဗျာ။ အဲ…ကျုပ်ပြောတာက<br> ပစ္စည်းတွေကိုပြောတာ မဟုတ်ဘူးဗျ။<br>
    ကိုကြီးဂျာအေးရဲ့ အင်းကို ပြောတာ "<br> <br> "အေး အေး မင်းတွေ့ရမယ်၊ ဒါဆိုရင် မနက်ဖြန်<br> မင်း ဆရာမနိုင်ကို
    စောစောလာခဲ့၊ ငါ အဆင်သင့်<br> စောင့်နေမယ်၊ ပြီးရင် လှည်းနဲ့သွားမယ်၊<br> ဆရာမနိုင်နဲ့ ရုံးတောက နှစ်တိုင်ပဲ
    ဝေးတာပါ၊<br> ဒါပေမဲ့ တူရွင်းတွေ ပေါက်တူးတွေကို<br> ထမ်းပိုးမသွားချင်လို့ လှည်းနဲ့သွားမှာပါ"<br> <br> "ကောင်းပြီ၊
    ကိုကြီးဂျာအေး၊ ကျုပ် ဆက်ဆက်လာခဲ့မယ်"<br> <br> ဒီတော့မှ ကိုကြီးဂျာအေး စိတ်ချသွားပြီး<br> သူ့နှုတ်ခမ်းမွှေးကြီးကို
    ပွတ်ပြီး ပြုံးနေတာဗျ။</span><br> နောက်တစ်နေ့
အစောကြီး ကျုပ်ထသွားတာပေါ့ဗျာ။<br> <br> ဆရာမနိုင်ကို ရှစ်နာရီလောက် ရောက်တယ်။<span
    class="text_exposed_hide">...</span><span class="text_exposed_show"><br> ကိုကြီးဂျာအေးက ကျုပ်ကို
    စောင့်နေ့တာဗျ။<br><span> လှည်းတောင် ကောက်ထားပြီ။ကျုပ်ရောက်တာနဲ</span><wbr><span class="word_break"></span>့<br>
    တန်းထွက်တာဗျို့။ ရုံးတောကို မကြာပါဘူး<br> ကျုပ်တို့ ရောက်သွားတာ။ ကိုကြီးဂျာအေးရဲ့<br> သူငယ်ချင်း ကိုကျင်သောင်း
    ဆိုတဲ့လူက<br><span> အဆင့်သင့်စောင့်နေတာဗျ။ကိုက</span><wbr><span class="word_break"></span>ျင်သောင်းက<br>
    အရပ်ပုပြတ်ပြတ်နဲ့ တော်တော်ကို ရိုးသားတဲ့ပုံပါ။<br> <br> သူတို့နေတာက အိမ်ဝိုင်းမဟုတ်ဘူးဗျ။<br> ခြံကြီး အတော်ကို
    ကျယ်တာ။<br> ခြံထဲမှာ သရက်ပင်တွေ၊ သစ်ကြားပင်တွေ၊<br> သစ်ဆိမ့်ပင်တွေ အတော်ကို စုံတာဗျို့။<br> ကိုကြီးဂျာအေး
    ဆိုတဲ့လူက လုပ်စရာရှိရင်<br> အချိန်ဆွဲတတ်တဲ့ လူမဟုတ်ဘူးဗျ။<br> ဒါကြောင့်လည်း ဒီလူ ကြီးပွားတာ။<br> အခုလည်း
    ရောက်တယ်ဆို သိပ်ကြာကြာ<br> ထိုင်တာ မဟုတ်ဘူးဗျ။<br> <br> "ကဲ ကျင်သောင်း ကန်တော့ပွဲပြင်ကွာ"<br> <br> "ဟာ
    ဂျာအေးကလည်း မင်းက ဆရာလေကွာ၊<br> မင်း ပြင်မှာပေါ့ကွ"<br> <br> "ဟာ ရပါတယ်ကွာ ဘယ်သူပြင်ပြင်ပါ<br> ကဲ မင်းပဲ
    ပြင်လိုက် "<br> <br> ကိုကျင်သောင်းက အဆင်သင့်လုပ်ထားတဲ့<br> အုန်းသီးငှက်ပျောသီးတွေကို ရေဆေးပြီး<br>
    ကြွေရည်သုတ်ဇလုံကြီးထဲမှာ ပွဲပြင်တယ်ဗျ။<br> ပြီးတော့ ခြံကြီးထဲမှာ ခုံတစ်လုံးနဲ့ ပွဲတင်ထားတယ်။<br> ကိုကြီးဂျာအေးက
    ကန်တော့ပွဲပေါ်မှာ<br> ဖယောင်းတိုင်မီးထွန်းတယ်။ ပြီးတော့<br> ဇလုံကလေးထဲမှာ ရေထည့်တယ်။<br> ရေကို သူလိုချင်သလောက်
    တိုင်းထည့်တယ်ဗျ။<br> <br> ပြီးတော့ သူ့လည်ပင်းမှာ ကတ္တီပါအိတ်အနီကလေးနဲ့<br> ဆွဲထားတဲ့ ရတနာလိုက်အင်းကို
    အင်္ကျီအောက်က<br> ဆွဲထုတ်လိုက်တယ်။ အင်းက သပိတ်ကွဲပေါ်မှာ<br> ချထားတာဆိုတော့ မည်းနက်နက်ကလေးပေါ့ဗျာ။<br>
    ကိုကြီးဂျာအေးက ဖယောင်းတိုင်တစ်တိုင်ကို<br> မီးထွန်းပြီး အင်းပေါ်မှာ စိုက်တယ်။<br> ပြီးတော့ အင်းကို ရေဇလုံထဲ
    ထည့်လိုက်တယ်။<br> ရေပေါ်မှာ မီးလင်းနေတာပေါ့ဗျာ။<br> <br> ရေဇလုံကလေးကို မြေကြီးပေါ်မှာ ချပြီး<br> ကိုကြီးဂျာအေးက
    ပါးစပ်ကနေ ဂါထာရွတ်တယ်ဗျ။<br> ပြီးတော့ သူ့နှုတ်ခမ်းမွှေးကြီးကို ဟန်ပါပါသပ်ပြီး<br> ရေထဲကိုကြည့်တယ်။ ဘာမှမြင်ရပုံ
    မပေါ်ဘူးဗျို့။<br> လက်အုပ်ချီပြီး ဂါထာကို ထပ်ကာ ထပ်ကာ<br> ရွတ်နေတယ်။ <br> <br> ပြီးတော့ ရေထဲကို ခပ်ဖြည်းဖြည်း
    ကြည့်တယ်။<br> ဟော မြင်သွားပြီ ထင်တယ်ဗျ၊ ကိုကြီးဂျာအေးက<br> ကျုပ်ကို အဆင်သင့် ခိုင်းထားလို့
    တစ်ဖက်ချွန်ထားတဲ့<br><span> သစ်သားချောင်းတစ်ချောင်းကို</span><wbr><span class="word_break"></span> ကျုပ်က<br>
    ကိုင်ထားရတယ်။ ပြီးတော့ ညဘက်လက်မှာ<br> တူတစ်လက် အဆင်သင့်ကိုင်ထားရတယ်။<br> <br> "တာတေ၊ မင်းပုဆိုးကို
    ခါးတောင်းကျိုက်ထားစမ်းကွ၊<br> ငါ ရိုက်ခိုင်းတဲ့နေရာကို အမြန်ဆုံးရိုက်နော်၊ မြန်ပစေဟေ့ "<br> <br> ကျုပ်က
    ပုဆိုးကို ခါးတောင်းကျိုက်ပြီး ဘယ်ဘက်လက်က<br> ချွန်ထားတဲ့ သစ်သားချောင်း၊ ညဘက်က တူကိုကိုင်ပြီး<br>
    ကိုကြီးဂျာအေးကို ကြည့်နေရတာပေါ့ဗျာ။<br> <br> ကိုကြီးဂျာအေးက ပါးစပ်ကလည်း ဂါထာရွတ်၊<br> မျက်စိလည်း ရေထဲကို
    ကြည့်တယ်ဗျ။ ရေဇလုံ<br> ဘေးမှာ မုဆိုးဒူးထောက်ကြီး ထိုင်လို့ဗျ။<br> <br> "ဟော တွေ့ပြီဟေ့၊ တွေ့ပြီ၊ တာတေ
    အဆင်သင့်ပြင်ထား၊<br> မင်း ရပ်နေတဲ့နေရာရဲ့ တောင်ဘက်ကိုလျှောက်၊<br> တစ်လှမ်းချင်း လျှော်နော်၊
    ခပ်မှန်မှန်လျှောက်၊<br> ဟုတ်ပြီ၊ ဟုတ်ပြီ၊ နည်းနည်းလျှောက်ဦး၊<br> လျှောက်ဦး၊ အေး ရပ်တော့၊
    မင်းရဲ့တောင်ဘက်ကို<br> လှည့်လိုက်၊ အေး အဲဒီတည့်တည့်ကို လျှောက်၊<br> ဟုတ်ပြီလျှောက်၊ နည်းနည်းလျှောက်လိုက်ဦး၊<br>
    ဟုတ်ပြီဟေ့၊ အဲဒီနေရာမှာ ရပ်လိုက်၊ ပြီးရင်<br> မြောက်ကိုလှည့်လိုက်၊ ခြေလှမ်း နှစ်လှမ်းပဲလှမ်း<br> တာတေ၊ ဟုတ်ပြီ၊
    တစ်လှမ်း နောက်တစ်လှမ်း၊<br> အေး အဲဒီမှာရပ်၊ မင်း ရှေ့ဘက်တစ်တောင်<br> အကွာ တိုင်းလိုက်စမ်း၊ ဟုတ်ပြီ၊
    အဲဒီနေရာပဲ<br> ရိုက် ရိုက် မြန်မြန်ရိုက် တာတေ"<br> <br> တာတေဆိုတဲ့ကောင်က လျင်ပြီးသားဗျာ။<br> <br> "ဒုတ် ဒုတ်
    ဒုတ် "<br> <br> မြေကြီးထဲကို သစ်သားချွန်ပြီးသားကို<br> ထိုးစိုက်ပြီး တူနဲ့ ဆက်တိုက်ရိုက်လိုက်တယ်<br>
    သစ်သားချောင်းက မြေကြီးထဲကို <br> စိုက်ဝင်သွားတာပေါ့ဗျာ။ <br> <br> "တာတေ ငါတို့ယူလာတဲ့ ဘန်ချည်ကြိုး ယူလိုက်၊<br>
    အေး အဲဒီဘန်ချည်ကြိုးကို နှစ်တောင်တိုင်းဖြတ်လိုက်၊<br> ပြီးရင် ထိပ်မှာလေးလက်မသံကို ချည်လိုက်၊<br> တစ်ဖက်ကို
    မင်းစိုက်ထားတဲ့ သစ်သားတိုင်မှာ<br> ချည်လိုက်၊ ဟုတ်ပြီ၊ ဟုတ်ပြီ၊ မင်းကျောင်းမှာတုန်းက<br> သင်တဲ့
    ဂျီသြမေထရီလိုပေါ့ကွာ၊ ကြိုးကို<br> တင်းနေအောင် ဆွဲပြီး စက်ဝိုင်း ဝိုင်းလိုက်။<br> အဲဒီသံချောင်းနဲ့
    ဘန်ချည်ကြိုးကို <br> ပြန်ဖြုတ်လိုက်တော့ ကဲ မင်းနဲ့ ကျင်သောင်းနဲ့<br> အဲဒီစက်ဝိုင်းထဲမှာ တူးပေတော့ "<br> <br>
    ကိုကျင်သောင်းနဲ့ ကျုပ်နဲ့ ပေါက်တူး<br> တစ်ယောက်တစ်လက်ကိုင်ပြီး တူးကြတာပေါ့ဗျာ။<br> ကိုကြီးဂျာအေးကတော့
    ရေဇလုံကိုပဲ စောင့်ကြည့်နေတာဗျို့<br> ပါးစပ်ကလည်း ဂါထာကို မရပ်မနား ရွတ်နေတာဗျ။<br> <br> "အေး ရပြီ
    ပေါက်တူးတွေရပ်တော့၊<br> တူရွင်းတွေ ကိုင်ကြ၊ တူးရွင်းနဲ့ပဲ တူးတော့<br> နီးလာပြီကွ"<br> <br> ကျုပ်နဲ့
    ကိုကျင်သောင်းလည်း တူရွင်း တစ်ယောက်<br> တစ်လက်နှင့် တူးတာပေါ့ဗျာ၊ တော်တော်ကလေး<br> တူးပြီးတော့ ရေတွင်းကလေးလို
    တွင်းဝိုင်းဝိုင်းကလေးက<br> ကျုပ်တို့ ခါးစောင်းလောက်အထိ နက်လာပြီဗျ။<br> <br> "ဟုတ်ပြီ၊ ဖြည်းဖြည်းတူးကြ၊ <br>
    နီးနေပြီ၊ နီးနေပြီ "<br> <br> "ဒုတ်"<br> <br> ဟော ကျုပ်တူရွင်းအောက်မှာ မာမာတစ်ခုကို<br> သွားထိတဲ့အသံဗျ။ <br>
    <br> "ဟာ ထိနေပြီ၊တာတေ၊ မင်း တူရွင်းတည့်တည့်မှာဟေ့ "<br> <br> "ဟုတ်တယ်ဗျ၊ ကိုကြီးဂျာအေးရဲ့၊ <br> ဒုတ်ကနဲ
    မြည်သွားတယ် "<br> <br> "အေး ဖြည်းဖြည်းတူးတော့ဟေ့ တာတေ"<br> <br> ဟာ ပေါ်လာပြီဗျို့၊ စဉ့်အိုးဗျ၊
    ကျုပ်တို့အိမ်တွေဘေး<br> ငါးပိတွေ ဘာတွေ သိပ်တဲ့ အိုးလောက်ရှိတယ်ဗျ၊<br> သိပ်သေးသေးလေး မဟုတ်ဘူးဗျ။ <br>
    သရက်ခြောက်သိပ်တဲ့ အိုးလောက်ရှိမှာ။<br> ကျုပ်က အိုးဘေးကပတ်ပြီး တူးတယ်။<br> စဉ့်အိုးအထိ ပေါ်လာပြီဗျ။<br> ဒီမှာတင်
    မထင်ထားတဲ့ကိစ္စ<br> ဖြစ်တော့တာပဲဗျ။<br> <br> "ဂီး ဂီး ဂီး အဲ ဂီး "<br> <br><span> ဟာ
        ခွေးနက်ကြီးနှစ်ကောင်ဗျို့။</span><wbr><span class="word_break"></span> နည်းတဲ့ကောင်ကြီးတွေ<br> မဟုတ်ဘူးဗျ။
    ကျုပ်စိတ်ထင် နွားမတန်းလောက်<br> ရှိမယ်ထင်တယ်။ ဘယ်ကဘယ်လို ရောက်လာတာလဲ<br> မသိဘူးဗျ။ သရက်ကြီးအောက်မှာရပ်ပြီး
    ကျုပ်တို့ကို<br> စိုက်ကြည့်နေတာဗျို့။<br> <br> "ဂီး ဂီး ဂီး ဂီး ဂီး "<br> <br> အောင်မယ်လေး မာန်ဖီနေတဲ့
    အသံကြီးက<br> ကြောက်စရာဗျာ။ ကျုပ်ဖြင့် ကျောထဲကို<br> စိမ့်ကနဲ စိမ့်ကနဲ ဖြစ်နေတာဗျို့ ။ ပါးစပ်ကြီးတွေ<br>
    ဟထားလိုက်တာမှ အစွယ်ကြီးတွေကို<br><span> ဖွေးနေတာဗျ။လျှာနီနီကြီးတွေ</span><wbr><span class="word_break"></span>က
    တွဲကျနေတယ်။<br> <br> ကိုကြီးဂျာအေးကို ကြည့်လိုက်တော့ <br> မျက်စိမျက်နှာ ပျက်နေပြီဗျို့။ ကျုပ်နဲ့ <br>
    ကိုကျင်သောင်းလည်း ဘာဆက်လုပ်ရမှန်း<br> မသိတော့ဘူးပေါ့ဗျာ။<br> <br> "ကျင်သောင်းနဲ့ တာတေ ကျင်းပေါ်တက်ကြတော့ "<br>
    <br> ကျုပ်နဲ့ ကိုကျင်သောင်းကြီးလည်း <br><span> ပုဆိုးခါးတောင်းကျိုက်ကြီးေ</span><wbr><span
        class="word_break"></span>တွနဲ့<br> ကျင်းပေါ်တက်လာကြရတာပေါ့ဗျာ။<br> <br> "နောက်ဆုတ်သွား၊ အိမ်ရှေ့အထိ
    သွားကြ"<br> <br> ကိုကြီးဂျာအေးက ကျုပ်ကို ပြောတယ်<br> ကျုပ်တို့လည်း နောက်ဆုတ်၊ နောက်ဆုတ်နဲ့<br> အိမ်ရှေ့အထိ
    သွားကြရတာပေါ့ဗျာ။<br> ကိုကြီးဂျာအေးက ရေဇလုံထဲက ဖယောင်းတိုင်<br> မီးကို မှုတ်ပြီး ငြိမ်းလိုက်တယ်။ ပြီးတော့မှ<br>
    သူ့အင်းချပ်လေးကို ရေထဲက ထုတ်ယူပြီးတော့<br> ကတ္တီပါအိတ်ထဲကို ထည့်တယ်။သူလည်း<br> ကျုပ်တို့လိုပဲ
    နောက်ဆုတ်လာတာဗျို့။<br> <br> "ဂီး ဂီး ဂီး ဂီး "<br> <br> ကျုပ်တို့အိမ်ရှေ့ကို ရောက်တော့မှ <br>
    ခွေးနက်ကြီးနှစ်ကောင်က သရက်ပင်အောက်က<br> ထွက်လာပြီး ကျုပ်တို့ တူးထားတဲ့ ကျင်းအပေါ်မှာ<br> ခွပြီး ရပ်နေတယ်ဗျ။
    နွားမတန်းလောက်ရှိတဲ့<br> ခွေးနက်ကြီးနှစ်ကောင်က ကျင်းကို ခွရပ်ပြီး<br> မျက်လုံးပြူးကြီးတွေနဲ့ ဟိုကြည့်
    ဒီကြည့်<br> လုပ်နေတယ်ဗျ။ ခဏနေတော့မှ နောက်ဘက်ကို<br> လှည့်ပြီး သရက်ပင်တွေအောက်ကို ဝင်သွားတယ်။<br> <br> ဟာ
    ပျောက်သွားပြီဗျို့၊ ကျုပ်တို့ ကြည့်နေတဲ့<br> ကြားကတင် ဗြုန်းကနဲ ပျောက်သွားတာဗျ။<br> <br> "မရတော့ဘူး
    ကျင်သောင်းရေ၊ မင်းတို့<br> ဘိုးဘွားပိုင်ပစ္စည်းတွေကို သိုက်က <br> သိမ်းသွားပြီကွ"<br> <br> "ဟင် ဟုတ်လား ဂျာအေး
    ဘယ်လိုဖြစ်လို့တုံး<br> သူငယ်ချင်းရ"<br> <br> "ဒီနေရာမှာကို သိုက်ကြီးတစ်ခုရဲ့<br> သိုက်ကျောကြီး ရှိနေပုံပဲကွ၊
    သိုက်မလွတ်တဲ့<br> နေရာဆိုတော့ သူတို့သိုက်က ပိုင်တဲ့ပစ္စည်းတွေထဲ<br> ရောပါသွားတာပေါ့ကွာ၊ စောစောက ငါတို့သာ<br>
    နောက်မဆုတ်ဘဲ ဆက်တူးနေရင် သေချာပေါက်<br> ကိုက်သတ်မှာကွ"<br> <br> "ဟာ ကိုကြီးဂျာအေးကလည်း အိုးကဖြင့်<br>
    ပေါ်နေမှပဲဗျာ "<br> <br> "ဟား၊ဟား၊ဟား တာတေကလည်း <br> ဘယ်ရှိတော့မှာလဲကွာ၊ သွားလည်း<br> ကြည့်စမ်းပါဦးကွ"<br> <br>
    ကျုပ် ချက်ချင်းထွက်လာပြီး မြေကျင်းကို<br> ငုံ့ကြည့်တယ်။ ဟာ မရှိတော့ဘူးဗျို့။ <br> စောစောက လည်ပင်းပေါ်အောင် <br>
    တူးထားတဲ့စဉ့်အိုး မရှိတော့ဘူးဗျို့။<br> တယ်လည်း ထူးဆန်းပါလားဗျာ။<br> <br> "ဘယ့်နှယ်တုံး တာတေ၊
    မင်းတူးထားတဲ့စဉ့်အိုး<br> တွေ့သေးလား "<br> <br> "မရှိတော့ဘူးဗျ၊ စဉ့်အိုးရာကြီးပဲ <br> ကျန်ရစ်ခဲ့တော့တာဗျို့"<br>
    <br> "သိမ်းသွားပါပြီဆိုကွာ၊ အဲဒါ သိုက်က<br> သိမ်းသွားတာကွ၊ သိုက်မလွတ်တဲ့နေရာမှာ<br> မြှုပ်လိုက်တော့ သိုက်ထဲ
    ပါသွားတာပေါ့ကွာ"<br> <br> ကိုကျင်သောင်းလည်း မျက်နှာပျက်သွားပြီပေါ့ဗျာ၊<br> တူးထားတဲ့ ကျင်းကို ကျုပ်ပဲ ပြန်ဖို့
    ပေးလိုက်ပါတယ်ဗျာ။<br> ပွဲက အစောကြီး ပြတ်သွားတာပေါ့ဗျာ။<br> ကျုပ်နဲ့ ကိုကြီးဂျာအေးလည်း လှည်းပြန်<br> ကောက်ပြီး
    ပြန်ချလာခဲ့ကြတာပေါ့ဗျာ။<br> <br> ကိုကြီးဂျာအေး ဆွဲထားတာနဲ့ ဆရာမနိုင်မှာ<br> ကျုပ်
    နှစ်ညအိပ်ခဲ့ရသေးတယ်ဗျ။</span><br> မနေ့ကမှ
ရွာကို ပြန်ရောက်တာလေဗျာ။<br> ဒီနေ့တော့ ကျုပ် ဘယ်မှမသွားဘူးဗျို့။<br> ထမင်းစားပြီးကတည်းက နေပူအားကြီးကြောက်တဲ့<span
    class="text_exposed_hide">...</span><span class="text_exposed_show"><br> ကျုပ်၊ ဘယ်မှမသွားဘဲ မန်ကျည်းပင်ကြီး<br>
    အောက်က ကွပ်ပျစ်မှာ ဆေးလိပ်ထိုင်ဖွာနေတာဗျို့။<br> တဖြည်းဖြည်းနဲ့ မျက်စိလေးလာတော့<br><span> ကျုပ်
        ဝါးဘိုးခြမ်းခေါင်းအုံးကလေး</span><wbr><span class="word_break"></span>ပေါ်မှာ<br><span>
        ပုဆိုးဟောင်းကလေးတစ်ထည်ခင်း</span><wbr><span class="word_break"></span>ပြီး<br> လှဲလိုက်တယ်။<br> <br>
    ကျုပ်စိတ်ထဲမှာတော့ ရုံးတောမှာ <br> ပစ္စည်းဟောင်းတူးနေတုန်း ဗြုန်းကနဲ ပေါ်လာတဲ့<br><span>
        သိုက်စောင့်ခွေးကြီးနှစ်ကော</span><wbr><span class="word_break"></span>င်ပဲ မြင်နေတော့တာဗျို့။<br> ကျုပ်
    မြင်ဖူးနေတဲ့ မဖဲဝါရဲ့ ခွေးကြီးထက်<br> နှစ်ဆလောက် ပိုကြီးမယ်ဗျ။ ပြီးတော့<br> တစ်ကောင်တောင် မဟုတ်ဘူးဗျို့။<br>
    <br> နှစ်ကောင်တောင် ရောက်လာတာ။<br> ကျုပ်ဖြင့် ပြန်တွေးမိတိုင်း ကြက်သီးထတုန်းပါပဲဗျာ။<br> <br>
    ဒီနေ့လောက်ဆိုရင်တော့ ကိုကြီးဂျာအေးလည်း<br> ရန်ကုန်ကို ပြန်ပြီထင်ပါရဲ့။ ကျုပ်ဖြင့် ဒီလိုမျိုး<br>
    ပစ္စည်းဟောင်းရှာတာ ဒီတစ်ခါပဲ တွေ့ဖူးတာဗျ။<br> ကိုယ့်ပစ္စည်းကိုယ် မြှုပ်တာပေမဲ့ သိုက်ကြော<br> မလွတ်တဲ့ နေရာမှာ
    မြှုပ်မိရင် ချက်ချင်းတော့<br> မဟုတ်ပါဘူးပေါ့ဗျာ။<br> <br> နှစ်တွေ အကြာကြီး မဖော်ဘဲထားလိုက်တဲ့အခါ<br> သိုက်က
    ဒီပစ္စည်းတွေကို <br> သိုက်ထဲကပစ္စည်းလို့ သတ်မှတ်လိုက်ရောတဲ့ဗျာ။<br> ဥစ္စာစောင့်တွေမှာလည်း ဒီလိုစည်းမျဉ်းတွေ<br>
    ဥပဒေတွေ ရှိနေတာကို ကျုပ်ဖြင့် တစ်ခါမှ<br> မကြားဖူးပါဘူးဗျာ။<br> <br> ပစ္စည်းမြှုပ်တဲ့ လူတွေအတွက်တော့<br>
    ကျုပ်တော်တော် စိတ်ပူသွားတယ်ဗျို့။<br> <br> ကျုပ်အတွက်တော့ မပူပါဘူးဗျာ။<br> ဘာဖြစ်လို့လဲဆိုတော့ တာတေဆိုတဲ့<br>
    ကျုပ်မှာ မြှုပ်စရာဆိုလို့ ဘာမှရှိတာ မဟုတ်တာ။<br> ကျုပ်လည်း ဟိုတွေး သည်တွေးနဲ့ မှေးကနဲ<br> အိပ်ပျော်သွားတယ်ဗျို့။
    ဒါတောင်<br> နေ့ခင်းကြောင်တောင်ကြီး အိပ်မက်က<br> မက်နေသေးတာ၊ သိုက်စောင့်ခွေးကြီးတွေ<br> ကျုပ်ကို
    ဝိုင်းလိုက်လို့ဗျို့။<br> <br> ကျုပ်မှာ ခါးတောင်းကျိုက်ကြီးနဲ့<br> ကျုပ်တို့ ထနောင်းကုန်းရွာထဲမှာ<br>
    ပတ်ပြေးနေလိုက်ရတာဗျာ။<br> လူဆိုတာ မောပြီးဟတ်ထိုးကို<br> လိုက်ရောဗျို့။ <br> <br> "ကိုကြီးတာတေ၊ ကိုကြီးတာတေ"<br>
    <br> ဟင် တော်ပါသေးရဲ့ဗျာ၊ ကျုပ် လန့်နိုးသွားပေလို့ပေါ့။<br> ဝိုင်းဝက ကျုပ်ကိုခေါ်တဲ့ အသံကို ကျုပ် ကြားပြီး<br>
    လန့်နိုးသွားတာဗျို့။<br> <br> ကျုပ်လည်း ကပျာကယာထပြီး ကြည့်လိုက်တယ်။<br> ဟာ ကျောက်ဒိုးပါလား။ ဘန့်ဘွေးကုန်းက<br>
    လှယဉ်ရဲ့မောင် အငယ်ကောင်လေဗျာ။<br> ခင်ဗျား မှတ်မိမှာပါ။ ကျုပ်ရေးခဲ့တဲ့<br> 'ကဝေပျိုရဲ့ အချစ်'မှာ လှယဉ်နဲ့
    ကျုပ်နဲ့<br><span> သမီးရည်းစားဖြစ်ခဲ့ကြတာတွေ၊</span><wbr><span class="word_break"></span>လှယဉ်ကို<br> သူ့အဘွား
    ကဝေမကြီး ဒေါ်ဆုံက <br> ပညာအမွေပေးခဲ့တာတွေ။<br> <br> ကျုပ်က လှယဉ်ကို ကဝေမှန်း လုံးဝမသိခဲ့တာတွေ၊<br><span>
        နောက်ဆုံးမှာ လှယဉ်နဲ့ အောက်လမ်းဆရာကြီးတစ်ယောက်နဲ</span><wbr><span class="word_break"></span>့<br>
    ပညာပြိုင်ရင်း လှယဉ်ရော အောက်လမ်းဆရာကြီးပါ<br> သေသွားတာလေဗျာ။ <br> <br> လှယဉ်မှာ ကျောက်ဒိုးနဲ့ သံခဲဆိုတဲ့
    မောင်နှစ်ယောက်<br> ရှိတာတွေ အားလုံး ကျုပ်ရေးခဲ့ပါတယ်<br> <br> လှယဉ်ဆုံးပြီးကတည်းက ဘန့်ဘွေးကုန်းကို<br> ကျုပ်
    မရောက်တော့ဘူး။ ဘန့်ဘွေးကုန်းက<br> သူငယ်ချင်းတွေတောင် တွေ့ချင်ရင် ကျုပ်ဆီကို<br> လာကြတာဗျ။လှယဉ် ဆုံးတော့
    ကျုပ်ရင်ထဲမှာ<br> ကျန်ခဲ့တဲ့ ဝေဒနာအတွက် ကျုပ်ကိုယ်တိုင်<br> အချိန်ယူပြီးတော့ ကုခဲ့ရတာ။<br> <br> အခု ကျုပ်ဆီကို
    ကျောက်ဒိုး ရောက်လာတယ်<br> <br> "ကျောက်ဒိုး လာလေ"<br> <br> ဝိုင်းဝမှာ မတ်တတ်ကြီးရပ်နေတဲ့ ကျောက်ဒိုးကို<br> ကျုပ်
    လှမ်းခေါ်လိုက်တယ်။ ဒီတော့မှ ကျောက်ဒိုးက<br> ဝိုင်းထဲ ဝင်လာတာဗျ။ကျောက်ဒိုးတောင် တော်တော်<br> ထွားလာတာပဲ။
    မတွေ့တာတောင် ကြာပြီကိုး။<br> <br> "လာဟေ့ ကျောက်ဒိုး၊နေပူကြီးထဲမှာ ဘယ်ကို<br> သွားမလို့တုံး"<br> <br> ကျောက်ဒိုးက
    သစ်သားကွပ်ပျစ်မှာ ဝင်ထိုင်တယ်<br> ခေါင်းက ဝါးဖတ်ခမောက်ကလေးကို ချွတ်လိုက်တယ်<br> ပြီးမှ ကျောက်ဒိုးက
    ပြောတယ်ဗျ။<br> <br> "ကိုကြီးတာတေ ကျုပ်တို့ရွာမှာ<br> အောက်လမ်းဆရာတစ်ယောက်<br> ရောက်နေပြန်ပြီဗျ"<br> <br> "ဟေ
    ဘယ်ကလူတုံး"<br> <br> "မသိဘူးဗျ၊ ရွာထဲဝင်တာတော့ မဟုတ်ဘူး၊<br> သင်္ချိုင်းက ဇရပ်မှာပဲ နေတယ်၊ သူ့မှာ အိုးကလေး၊<br>
    ခွက်ကလေးတွေ ပါလာတယ်ဗျ၊ အဲဒီမှာပဲ<br> ချက်ပြုတ်စားတာ၊ သင်္ချိုင်းကုန်းမြောက်ဘက်က<br> စမ်းချောင်းကလေးနားမှာ
    သွားပြီးချက်တာဗျ၊<br> ရွာထဲတော့ မဝင်ဘူးဗျ၊ နွားကျောင်းသွားတဲ့<br> ခွေးပုတို့ ညီအစ်ကိုကို ပိုက်ဆံပေးပြီး<br>
    ရွာထဲကို ဈေးဝယ်ခိုင်းတယ်၊ ခွေးပုတို့<br> ပြောတာကတော့ ဒီလူက သင်္ချိုင်းကုန်းမှာ<br> အဓိဋ္ဌာန် လာလုပ်တာလို့
    ပြောတာပဲဗျ။<br><span> ဇရပ်ပေါ်မှာ ပုတီးထိုင်ထိုင်စိမ်နေတယ်ဆိ</span><wbr><span class="word_break"></span>ုပဲ၊<br>
    သူပုတီးစိပ်နေရင် မြွေဟောက်ကြီးတွေရော၊<br> မြွေပွေးကြီးတွေရောတဲ့ဗျာ၊ နည်းတဲ့<br> အကောင်ကြီးတွေ မဟုတ်ဘူးတဲ့၊<br>
    သူ့ဘေးမှာ ဝိုင်းပြီး သူ့ကို စောင့်ရှောက်<br> နေတာဆိုပဲဗျ"<br> <br> "ဒါဆိုရင်တော့ တော်တော်ကို အစွမ်းထက်တာပဲကွ
    "<br> <br> "ဟုတ်တယ် ကိုကြီးတာတေ၊ ရွာကလူတွေလည်း<br> တော်တော်ကို ကြောက်နေကြတာဗျ။မနေ့က<br> ခွေးပုတို့ကို
    ကြက်ဖတစ်ကောင် ဝယ်ခိုင်းတယ်တဲ့ဗျ၊<br> ပြီးတော့ ကြက်ကို လည်လှီးပြီး သွေးကို <br> ခွက်ကြီးနဲ့ ခံတာတဲ့ဗျ၊ ပြီးတော့မှ
    အဲဒီ<br> သွေးခွက်ကြီးကို ဂူပေါ်မှာတင်ပြီး တစ်ယောက်<br> ယောက်ကို ခေါ်တိုက်နေတာတဲ့ဗျို့"<br> <br> "ဟာ ဒါဆိုရင်
    ဒီလူ
    တစ်ခုခုကို လုပ်ဖို့<br> အကြံရှိနေတာကွ၊ ကျောက်ဒိုးရ၊<br> အလကားလာတာ မဟုတ်ဘူး "<br> <br> "အခု အဲဒီအကြံကို
    ကျုပ်တို့သိပြီး<br> ကိုကြီးတာတေ၊ အဲဒါကြောင့် ခင်ဗျားဆီကို<br> ကျုပ်လာခဲ့တာလေဗျာ "<br> <br> "ဟေ ဟုတ်လား၊ မင်းတို့
    ဘာတွေ သိလာတာတုံး "<br> <br> "မနေ့က ခွေးပုတို့ကို ပြောတယ်တဲ့ဗျ။<br> သူ့နာမည်က တာနောတဲ့ဗျ၊ <br><span>
        ဘီလူးမှော်အောင်ပြီးသားဆိုပ</span><wbr><span class="word_break"></span>ဲ။<br> ဒီလူက ခွေးပုကို မေးတယ်တဲ့
    ကိုကြီးတာတေ"<br> <br> "ဟေ ဘာမေးတာတုံးကွ"<br> <br> "လွန်ခဲ့တဲ့ နှစ်နှစ်လောက်က ဒီရွာအောက်လမ်းဆရာကြီး<br>
    တစ်ယောက်နဲ့ ကဝေမငယ်ငယ်ချောချော<br> လေးတစ်ယောက်နဲ့ တိုက်ကြခိုက်ကြပြီး<br> နှစ်ယောက်စလုံး သေသွားတာ
    မင်းသိသလားလို့<br> မေးတယ်တဲ့၊ ခွေးပုက ဟာ သိတာပေါ့ဗျ၊<br> အဲဒါ အစ်မလှယဉ်ပဲဗျ၊ သေသွားတဲ့ဆရာကြီးက<br><span>
        သျှောင်ထုံးကြီးနဲ့ဗျလို့ေြ</span><wbr><span class="word_break"></span>ပာတော့ ဒီဆရာက<br> ပြောသတဲ့၊ အေး ငါက
    အဲဒီဆရာကြီးရဲ့တပည့်ပဲ၊<br> အခု ဒီလိုလာတာ သေသွားတဲ့ အဲဒီ<br> ကဝေမရဲ့ အလောင်းကိုဖော်ပြီး <br> ခေါင်းခွံကို
    စီရင်မလို့တဲ့ဗျ၊ ပြီးရင် <br> ဒီကောင်မကို တစ်သက်လုံး ခိုင်းစားမယ်လို့<br> ပြောတယ်တဲ့ "<br> <br> "ဘာကွ
    ကျောက်ဒိုး၊ တောက်၊ <br> ဒီကောင် တော်တော်လူပါးဝပါလားကွ <br> ဒီကောင့်ကို ငါ အခုသွားသတ်မယ်<br> ဒီကောင် မင်းတို့
    ရွာက သင်္ချိုင်းဇရပ်မှာပဲ<br> ရှိနေတာမို့လား "<br> <br> ကျုပ် ဘာမှမမြင်တော့ဘူးဗျာ၊ ကွပ်ပျစ်ပေါ်မှာ<br> ဝုန်းကနဲ
    ထရပ်လိုကိမိတယ်၊ လှယဉ်နဲ့ ပတ်သတ်လာရင်<br> ကျုပ်အသက်နဲ့လဲမှာ။ လှယဉ်ကို ဘယ်လောက်<br> ချစ်တယ်ဆိုတာ ကျုပ်ထက်
    ဘယ်သူက<br> ပိုပြီး သိနိုင်မှာတုံးဗျာ။<br> <br> "ဟာ ဒီလိုမဖြစ်ဘူးလေ ကိုကြီးတာတေ၊<br> ဒီလူကို သွားသတ်ရင်
    ကိုကြီးတာတေ လူသတ်မှုနဲ့<br> ထောင်ကျသွားမှာပေါ့ဗျ"<br> <br> ကျောက်ဒိုးက ကျုပ်ကို သတိပေးတယ်ဗျ။<br> ဒီကောင်
    ငယ်ပေမဲ့
    မဆိုးဘူး၊ ကျုပ်ကို သတိ<br> လက်လွတ်မဖြစ်အောင် သတိပေးနေတာဗျ။<br> ကျုပ်လည်း ကွပ်ပျစ်မှာ ပြန်ထိုင်ပြီး
    နဂါးဆေးပေါ့လိပ်<br> ကလေးကို မီးခတ်နဲ့ မီးညှိပြီး ဖွာလိုက်တယ်<br> စိတ်တော်တော်ကလေး ငြိမ်သွားတော့မှ…<br> <br> "အေး
    မင်းပြောတာ ဟုတ်တယ် ကျောက်ဒိုး၊<br> ငါတို့ သွေးဆူပြီးလုပ်လို့ မဖြစ်ဘူး "<br> <br> "နေဦး ကိုကြီးတာတေ၊ ကျုပ်
    ပြောဦးမယ်<br> ဒီလူက ခွေးပုကို မေးသေးတယ်တဲ့ဗျ။<br> အဲဒီကဝေမကို မြှုပ်ထားတဲ့ မြေပုံ ဘယ်မှာတုံး၊<br> အဲဒါပြရင်
    မင်းကို မုန့်ဖိုးပေးမယ်လို့ ပြောသတဲ့၊<br> ခွေးပုက ဟာ နေရာတော့ ဘယ်မှတ်မိတော့မလဲ<br> လို့ ပြန်ပြောတော့
    မင်းမပြောချင်ရင်လည်း<br> နေပေါ့ကွ၊ မင်းကို ငါက မုန့်ဖိုးပေးချင်လို့<br> မေးတာပါ၊ ငါသိပြီးပါပြီဆိုပြီး
    အစ်မလှယဉ်ရဲ့<br> မြေပုံနေရာကို ဒီလူက ပြတယ်တဲ့၊<br> ပြီးတော့ ဟောဒီမှာ တွေ့လား၊<br> ငါ ဒီကောင်မကို
    ခေါ်ထားတာဆိုပြီး<br> လက်ညှိုးထိုးပြသတဲ့၊ ခွေးပု လှမ်းကြည့်လိုက်တော့<br><span> အစ်မ
        လှယဉ်ရဲ့မြေပုံခေါင်းရင်းမှ</span><wbr><span class="word_break"></span>ာ ကန်တော့ပွဲ<br> ထိုးထားတာတဲ့ဗျို့
    "<br> <br> "ဟေ ဟုတ်လား၊ ဒါဆိုရင် ဒီကောင် <br> တကယ်လုပ်နေပြီပေါ့ "<br> <br> "ဟုတ်တယ်ဗျ၊ ပြီးတော့ ပြောသတဲ့၊<br>
    ဒီကဝေမ ပုန်းနေရှောင်နေလို့ ဘယ်ရမလဲကွ၊<br> အခု ဒီကို ရောက်နေပြီကွ။ ငါ ဒီည စီရင်တော့မှာ<br> မင်းလာပြီး
    မြေပုံတူးပေးမလား၊ ငါ မင်းကို<br> ပိုက်ဆံ အများကြီးပေးမယ်လို့ ပြောတယ်တဲ့ "<br> <br> "ဒီတော့ ခွေးပုက ဘာပြောတုံး
    "<br> <br> "ဟာ ကျုပ်အိမ်က ညဘက် ရွာပြင်ထွက်လို့<br> မရဘူးလို့ ပြောခဲ့တယ်တဲ့၊ ရတယ်၊ ငါ့ဟာငါ<br> တူးမှာပေါ့ကွာ၊
    သဲမြေပဲ သိပ်မတူးရပါဘူးလို့<br> ပြောသတဲ့ "<br> <br> "ဟေ ဒါဆိုရင် ဒီကောင် လှယဉ်ကို ဒီည<br> ဆေးစီရင်တော့မှာပေါ့
    "<br> <br> ကျုပ် ဘာလုပ်ရမလဲလို့ စဉ်းစားတယ်<br> ဘာလုပ်ရမလဲ၊ ကျုပ် ဘာလုပ်မလဲ၊<br> ကျုပ် ဘာလုပ်ရမလဲ၊ ကျုပ်
    အလုပ်သင့်ဆုံးက<br> မဖဲဝါကို ဒီအကြောင်း ပြောဖို့ပဲဗျ။<br> ဟုတ်ပြီး အချိန်မရှိဘူး။<br> <br> ချက်ချင်းစီစဉ်ရမှာပဲ၊
    ဒီအောက်လမ်းကောင်က<br> ဒီည လှယဉ်ကို ဆေးစီရင်တော့မှာဗျ။<br> <br> "ကဲ ကျောက်ဒိုး မင်းပြန်တော့၊ ညရှစ်နာရီ<br>
    ကျော်ရင် ငါ ဘန့်ဘွေးကုန်းကို အရောက်<br> လာခဲ့မယ်၊ ငါ လုပ်စရာရှိတာတွေ လုပ်ရဦးမယ် "<br> <br> ကျုပ် ပြန်လွှတ်တော့
    ကျောက်ဒိုး ပြန်သွားတယ်<br> <br> "ကျောက်ဒိုး ငါလာမှာကို ဘယ်သူမှ မသိစေနဲ့နော် "<br> <br> "စိတ်ချ
    ကိုကြီးတာတေ"</span>
<br> ကျုပ်
သံမဏိနဲ့ ကျောက်ခဲကို သွားခေါ်တယ်<br> ကျောက်ခဲကို ပိုက်ဆံပေးပြီး ကြက်ဝယ်ခိုင်းတယ်<br> ကျောက်ခဲက လူလည်ဗျ၊ <span
    class="text_exposed_hide">...</span><span class="text_exposed_show"><br> <br> "ကိုကြီးတာတေ၊ အမဲသား ယူမလား "<br>
    <br> "ဟကောင် ၊ အမဲသားက ဘယ်ကရမှာတုံးကွ "<br> <br> "ကိုဝကြီးတို့အိမ်မှာ သာယာကုန်းက အမဲသား<br>
    ဆုံသားလာရောင်းနေတယ်ဗျ"<br> <br> "ဟေ ဟုတ်လား၊ အမဲသား ရရင်တော့<br> ပိုကောင်းတာပေါ့ကွ၊ သွားကွ၊ အမဲသား<br> တစ်ပိဿာ
    ဝယ်ခဲ့ "<br> <br> ကျုပ်နဲ့ သံမဏိက ငှက်ပျောဖက်တွေ တစ်ခါတည်း<br> ဝင်ခုတ်လိုက်တယ်၊ ကျောက်ခဲပြောတာ ဟုတ်တယ်ဗျ၊<br>
    ဒီကောင် အမဲသား တွဲဆွဲပြီး ရောက်လာတယ်။<br> ဒီကောင်နှစ်ကောင်နဲ့ ကျုပ်နဲ့ ဝိုင်းထဲမှာပဲ <br> မီးမွှေးပြီး
    ထမင်းတစ်အိုးနဲ့ အမဲသားတစ်အိုး<br> ချက်ကြရတာပေါ့ဗျာ။<br> <br> ဒီကောင်နှစ်ကောင်က လွှတ်အားကိုးရတာဗျ။<br> ကျုပ်ကို
    ငရုတ်သီး ကူထောင်းပေး၊ ရေခပ်ပေး၊<br> မီးမှုတ်ပေးနဲ့ ဝိုင်းလုပ်ကြတာဗျ။ညနေ ငါးနာရီ<br> လောက်ကျတော့ အားလုံး
    ကျက်သွားပြီ။<br> <br> "ဟဲ့ တာတေ ဘာတွေ ပွေလီဦးမလို့တုံး"<br> <br> ကျုပ်ကတော့ အမေ့ကို အကြောင်းစုံ<br>
    မပြောတော့ပါဘူးဗျာ၊<br> <br> ငှက်ပျောဖတ်ခုတ်ရင်း ကျုပ်က သိန်းဇော်ကို<br> မီးလောင်ကုန်း လွှတ်လိုက်တာဗျ၊
    နတ်ဝင်သည်<br> ဒေါ်တုတ်ကို လှည်းနဲ့ သွားပင့်ခိုင်းတာ။<br> ဒီကောင်ကလည်း ကျုပ်ခိုင်းရင် ဘယ်တုန်းကမှ<br>
    ငြင်းတဲ့ကောင်တွေ မဟုတ်ဘူးဗျ၊ <br> မီးလောင်ကုန်းကို တန်းသွားတော့တာ၊<br> ညနေ ခြောက်နာရီလောက်ကျတော့<br>
    သိန်းဇော်လှည်းက ကျုပ်တို့ဝိုင်းထဲ ဝင်လာပြီး<br> ဒေါ်တုတ်ကြီးက သိန်းဇော်လှည်းပေါ်မှာ<br> အခန့်သားကြီး
    ထိုင်လို့ဗျ၊<br> တစ်ခါတည်းကို လိုက်ခဲ့တာ။<br> <br> "ဟာ တော်သေးတာပေါ့ဗျာ၊ ကျုပ်က <br> ဒေါ်တုတ် ပါမလာမှာကို
    စိတ်ပူနေတာဗျ"<br> <br> " အမလေးတော်၊ ကိုတာတေက အခေါ်<br> လွှတ်တယ်ဆိုတော့လည်း ကျုပ်မှာ မလာဘဲ<br> ဘယ်နေဝံ့ပါ့မတုံး၊
    တစ်ခါတည်း <br> လိုက်ခဲ့ရတော့တာပေါ့တော်"<br> <br> ဒေါ်တုတ်က ကျုပ်ကိုစရင်း အိမ်ပေါ်တက်သွားတယ်၊<br>
    အမေ့အတွက်ယူလာတဲ့
    ထန်းလျက်ခဲလေး<br> ပုန်းရည်ကြီးထုပ်ကလေးကို တက်ပေးတာပေါ့ဗျ။<br> ညခုနှစ်နာရီခွဲတာနဲ့ ကျုပ်ရယ်၊ ကျောက်ခဲနဲ့<br>
    သံမဏိရယ်၊ ဒေါ်တုတ်ရယ် ထနောင်းကုန်း<br> သင်္ချိုင်းထဲကို လာခဲ့ကြတယ်။ သံမဏိက<br> ထမင်းတောင်းလေး
    ထမ်းလို့ပေါ့ဗျာ။<br>
    <br> အချိန်က သိပ်မရှိဘူးဗျ။ ပြီးတာနဲ့ ကျုပ်က<br> ဘန့်ဘွေးကုန်းကို တန်းသွားရမှာ။ ဟိုမှာ<br> နောက်ကျသွားရင်
    သွားရောဗျို့။<br> <br> ထုံးစံအတိုင်း ဂူပေါ်မှာ ထမင်းထုပ်ဖြေပြီးခင်း<br> အားလုံးစုံတော့ ဒေါ်တုတ်က
    ဆံပင်ဖားလျားချပြီး<br> မဖဲဝါကို ပင့်ရတာပေါ့ဗျာ။ <br> <br> "အရှေ့နေထွက်၊ အနောက်နေဝင်၊ တောင်တံခွန်ငါ့ကွန်း၊<br>
    မြောက်ဓူဝံအတွင်း ရောက်လေရာအရပ်က<br> မြန်စွာကြွလှမ်းကာ ကြွခဲ့ပါ၊ သင်္ချိုင်းရှင်မကြီး မဖဲဝါဗျာ၊<br> ကျုပ်တာတေမှ
    စားပွဲသောက်ပွဲများနှင့် ကြိုဆိုနေပါတယ်၊<br><span> ဟောဒီ ထနောင်းကုန်းသင်္ချိုင်းထဲကို</span><wbr><span
        class="word_break"></span> ခုချက်ချင်း<br> ကြွခဲ့ပါဗျာ "<br> <br> ကျုပ်က ထပ်ကာ ထပ်ကာ ပင့်တယ်ဗျ၊<br> <br>
    "ဝူး၊ ဝူး၊ ဝူး ၊ ဝူး ၊ ဝူး "<br> <br> ဟာ လာပြီဗျို့၊ မဖဲဝါကြီး လာပြီဗျ၊ တော်သေးတာပေါ့ဗျာ၊<br> ကျုပ်က မကြွမှ
    စိတ်ပူနေတာ၊ <br> <br> "ဟီး ဟီး ဟီး ဟီး "<br> <br> ဟာ ဝင်ပြီဗျို့၊ ဒေါ်တုတ်ကို ဝင်စီးပြီဗျ၊<br> ဟော
    ခုန်တက်လိုက်တာများဗျာ၊ လွှားကနဲပဲဗျို့၊<br> ဂူပေါ်ကို ရောက်သွားပြီဗျ၊ ဟာ အမဲသားဆိုတော့<br> မဖဲဝါအကြိုက်ပေါ့ဗျာ၊
    ခေါင်းကြီးငုံပြီး <br> စားတော့တာပဲဗျို့၊ <br> <br> "ဟဲ့ တာတေ၊ ဘာကိစ္စရှိတုံး"<br> <br> ဟာ ဒီတစ်ခါတော့ အတော်ကို
    ထူးတာဗျို့၊<br> ကျုပ်ကို မဖဲဝါက စပြီး မေးတာ။<br> <br> "မဖဲဝါ လွန်ခဲ့တဲ့ နှစ်နှစ်က ဘန့်ဘွေးကုန်းမှာ<br> ကဝေမ
    ငယ်ငယ်တစ်ယောက်နှင့် အောက်လမ်းဆရာကြီး<br> တစ်ယောက် ပညာပြိုင်ပြီး နှစ်ယောက်လုံး သေသွားတာ<br> မဖဲဝါ သိမှာပါ "<br>
    <br> "နင့်ရည်းစား လှယဉ်"<br> <br> "ဟာ မဖဲဝါ သိတယ် ဟုတ်လား၊ ဟုတ်တယ်<br> မဖဲဝါ လှယဉ်က ကျုပ်ရည်းစားပါ၊ အခု<br>
    ဘန့်ဘွေးကုန်းသင်္ချိုင်းမှာ အဲဒီသေသွားတဲ့<br> ဆရာရဲ့တပည့် တာနော ဆိုတဲ့လူ ရောက်နေတယ်ဗျ။<br> လှယဉ်မြေပုံကို
    တူးပြီး
    ခေါင်းခွံကို ဆေးစီရင်မလို့တဲ့။<br> ပြီးရင် လှယဉ်ကို တစ်သက်လုံး ခိုင်းစားမှာဆိုပဲ"<br> <br> "ဟား ဟား ဟား
    ငါပိုင်တဲ့ သင်္ချိုင်းတွေထဲကို<br> အောက်လမ်းတွေ လုပ်ချင်တာ လုပ်လို့ရမလားဟဲ့<br> အဲဒီအကောင် တာနော ဆိုတာကို
    ငါ့စောင့်နေတာ<br> ကြာပြီ၊ ဒီညတော့ ကြုံပြီပေါ့၊ သူများမယားကို<br> ဆေးဝါးတွေသုံးပြီး ကျူးလွန်နေတဲ့ အကောင်ဟဲ့၊<br>
    စည်းကျိုး၊ စည်းပျက် ဆရာကောင်၊ ငါ ဒီကောင်ကို<br> စောင့်နေတာ ကြာပြီ၊ မကြုံသေးတာ၊ ကဲ<br> ငါသွားလိုက်မယ် တာတေ"<br>
    <br> ဟာ ကျုပ်ဖြင့် ဝမ်းသာလိုက်တာဗျာ။<br> မဖဲဝါသာ မကယ်ရင် လှယဉ်တစ်ယောက်<br> အောက်လမ်းဆရာ ခိုင်းသမျှ
    လုပ်ရတော့မှာဗျ။<br> <br> ဒေါ်တုတ်ကို ကျုပ်တို့အိမ်မှာပဲ အိပ်ခိုင်းလိုက်တယ်<br> ပြန်ပို့ဖို့ အချိန်မရဘူးလေဗျာ၊
    ကျုပ်ရယ်၊ ကျောက်ခဲရယ်၊<br> သံမဏိရယ် ဘန့်ဘွေးကုန်းသင်္ချိုင်းကို<br> တန်းပြီးပြေးရတာပေါ့ဗျာ။ ဘန့်ဘွေးကုန်းကို<br>
    ရောက်တော့ လှယဉ်ရဲ့မောင် ကျောက်ဒိုးနဲ့<br> သံခဲက ကျုပ်တို့ကို စောင့်နေကြတာဗျ။<br> <br> ဒီကောင်တွေလည်း မျက်နှာတွေ
    ပျက်နေကြတာပေါ့ဗျာ။<br> ကျုပ်တို့ငါးယောက် ဘန့်ဘွေးကုန်းသုသာန်ကို<br> သွားကြတယ်။ ဟိုရောက်တော့ ကျုပ်တို့<br>
    ဘိစပ်ခြုံပုတ်ကြီးထဲက ပုန်းပြီး ကြည့်ရတာပေါ့ဗျာ။<br> <br> အောက်လမ်းဆရာက မြေပုံတူးပြီးသွားပြီဗျ။<br> လှယဉ်ရဲ့
    ခေါင်းခွံကို ရသွားပြီ။ ဇရပ်ပေါ်မှာ<br> ဆေးစီရင်နေပြီဗျ။ လှယဉ်ရဲ့ ခေါင်းခွံပေါ်မှာ<br> ဖယောင်းတိုင်သုံးတိုင်
    ထွန်းထားတယ်။<br> အောင်မယ် ဒီလူက စည်းဝိုင်းလည်း <br> ချထားသေးတာဗျ။<br> <br> စည်းဝိုင်းကို သွေးနဲ့
    ဝိုင်းထားတာကြက်သွေးပဲ<br> ဖြစ်မှာပေါ့ဗျာ။ ခေါင်းခွံပေါ်မှာ ထွန်းထားတဲ့<br> မီးတောက်ထဲကို
    ဖြူဖြူအမှုန့်ကလေးတွေ<br>
    ပေါက်ထည့်ပြီး ပါးစပ်က ဂါထာတွေ<br> ရွတ်နေတာဗျ။ ဖြူဖြူအမှုန့်ကလေးတွေ<br> မီးတောက်ထဲကို ပစ်ချလိုက်တိုင်း
    ဝုန်းကနဲ<br> ဆိုပြီး မီးတောက်ကြီး ထထသွားတယ်။<br> <br> "ဟဲ့ ကဝေမရဲ့ဝိညာဉ် အခုချက်ချင်း ဒီနေရာကို<br> အရောက်
    လာခဲ့စမ်း၊ ငါ ဆရာတာနော အမိန့်၊<br> အခု လာခဲ့။ အခု လာခဲ့ "<br> <br> ကျုပ်က မျက်ကွင်းဆေး ကွင်းထားတာဗျ၊<br>
    အားလုံးမြင်နေတာ၊ ဟော ဇရပ်လှေကားကနေ<br> တက်လာပြီဗျို့၊ တက်လာပြီ။<br> <br> ဟာ လှယဉ် လှယဉ်ပါလား၊ သူ့ကို
    သင်္ဂြိုဟ်တုန်းက<br> ဝတ်ထားတဲ့ အဝတ်အစားကလေးတွေပဲ ဝတ်လို့ဗျ၊<br> ပင်နီးရောင် ရင်ဖုံးအင်္ကျီကလေးနဲ့
    သရက်ထည်လုံချည်<br>
    အနက်ပေါ်မှာ အဖြူပွင့်ကလေးတွေနဲ့ ရုပ်ပျက်ဆင်းပျက်ပုံ<br> မဟုတ်ဘူးဗျ၊ ကျုပ်ရင်ထဲမှာ မငိုမိတာ ကြာပြီ။<br> ကျုပ်
    မျက်လုံးအိမ်တွေမှာ မျက်ရည်တွေ စို့လာတယ်။<br> <br> ဖြစ်မှဖြစ်ရလေ လှယဉ်ရယ် <br> <br> "လာဆိုလာ၊ ချင်းဆိုချင်း၊
    နင်းဆိုးနင်း၊ <br> ဟဲ့ ကဝေမ လှယဉ် နင် အခု လာခဲ့၊ လာခဲ့"<br> <br> လှယဉ်က ဒီလူရဲ့နောက်မှာ ရပ်နေတာဗျ၊<br>
    ဆံပင်ကတော့ ဖားလျားချထားတာ။<br> ကျုပ်ရောက်နေတာကို လှယဉ် ဘယ်သိမှာတုံးဗျာ။<br> ကိုယ်ချစ်သူ တစ်ယောက်ကို အခုလို
    ဒုက္ခပေးတော့မယ်<br> ဒီအောက်လမ်းဆရာကို ပြေးပြီး ဓါးနဲ့ အချက်<br> တစ်ထောင်လောက် ခုတ်ပစ်လိုက်ချင်တာပေါ့ဗျာ။<br>
    <br>
    ခဏနေမှ အောက်လမ်းဆရာ တာနောက<br><span> မျက်စိဖွင့်ပြီးလိုက်ကြည့်တ</span><wbr><span class="word_break"></span>ယ်ဗျ၊
    ဟော <br> သူ လှယဉ်ကို တွေ့သွားတယ်။<br> <br> "သြော် လှယဉ် ရောက်နေမှကိုး၊ ဆရာက<br> မင်း မရောက်သေးဘူး ထင်နေတာ၊ အင်း
    လှယဉ်က<br> သရဲဖြစ်နေတာတောင် လှတုန်းပါပဲလား မင်းကို<br><span> ငါ ပေါင်းသင်းလို့ရရင်
        ပေါင်းသင်းလိုက်ချင်ရဲ့ကွယ်</span><wbr><span class="word_break"></span>"<br> <br> ကျုပ် ခါးကြားမှာ ထိုးထားတဲ့
    ဓါးမြှောက်ကိုတောင်<br> ဆွဲထုတ်မိတယ်ဗျာ၊ ကဲ လာ လာ လှယဉ်လေး၊<br> အနားလား ၊ အောင်မယ်၊ အောင်မယ် ငနဲက<br>
    လှယဉ်ကိုတောင် လှမ်းဆွဲလိုက်သေးသဗျ၊<br> <br> သွားပြီ၊ ဒီလူရဲ့ လက်က သူ ချထားတဲ့ သွေးစည်းဝိုင်း<br> အပြင်ကို
    ကျော်သွားပြီဗျို့။<br> <br> "ဟား ဟား ဟား ဟား ဟား "<br> <br> ကျုပ်တောင် လန့်ပြီး တုန်သွားတာဗျို့၊ ဟာ
    မဖဲဝါကြီးဗျ။<br> မဖဲဝါကြီး။ လှယဉ်မှ မဟုတ်တာ၊ အောင်မယ်လေးဗျာ<br> ချက်ချင်းကို သူ့ပုံစံကြီး ပြောင်းသွားတာဗျ။
    အရပ်ကြီး<br><span> ဆယ်ပေလောက် ရှိတယ်ဗျ၊ ဆံပင်ဖားလျားကြီးချလို့ဗျို</span><wbr><span class="word_break"></span>့။<br>
    အောင်မယ်လေး မျက်လုံးကြီးက ဟင်းသောက်ပန်းကန်လောက်<br> ရှိတာဗျို့ ၊
    ရဲရဲတောက်နေတာ၊<br> <br> "နင့်စည်းနင်ဖောက်တာ၊ အီး အီး အီး "<br> <br> အသံကတော့ သိပ်သဲသဲကွဲကွဲ မဟုတ်ဘူးဗျ။<br>
    မနည်းနားထောင်ရတာ၊ ဟော ဆရာတာနောက<br> ဝုန်းကနဲ ထလိုက်တယ်၊ <br> <br> "နင် ဘယ်သူလဲ၊ ဘာလာလုပ်တာလဲ၊ ငါ့ကို<br>
    ဘာထင်လို့ လာစမ်းတာတုံး "<br> <br> "အီး၊ ဟီး၊ ဟီး၊ လှယဉ် မဟုတ်ဘူး၊<br> ငါ ငါ မဖဲဝါဟဲ့၊ မဖဲဝါ၊ ဆရာစုတ်၊
    စည်းကျိုး<br> စည်းပျက် စည်းပေါက်ကောင်ရဲ့ "<br> <br> ဆရာတာနောက သူ့ဆေးလွယ်အိတ်ထဲက <br> တိုက်နွားမည်းမည်းကလေးကို
    ကပျာကယာ<br> ထုတ်လိုက်တယ်၊ ဒါပေမဲ့ နောက်ကျသွားပြီဗျ၊<br> အောက်လမ်းဆရာ တာနော လွှတ်နောက်ကျသွားပြီ။<br>
    မဖဲဝါရဲ့လက်ကြီးက အပေါ်ကို မြောက်တက်သွားပြီး<br> ရိုက်ချလိုက်တယ် ။<br> <br> "ဘုန်း၊ ဘုန်း၊ ဘုန်း "<br> <br>
    ရိုက်ပြီ၊ ရိုက်ပြီ၊ သုံးချက်ဆင့်ရိုက်လိုက်တာ။<br> မဖဲဝါရဲ့ သံမဏိလက်ဝါးကြီးကို ဘယ်သူခံနိုင်မှာတုံးဗျာ၊<br> <br>
    "အား၊ အား၊ အား"<br> <br> အောက်လမ်းဆရာရဲ့ အသံနက်ကြီးနဲ့ <br> အော်တဲ့အသံက သင်္ချိုင်းတစ်ခုလုံး
    လွှမ်းသွားရောဗျို့။<br> ကျောက်ခဲတို့တောင် လန့်သွားကြတာ။ဒါတောင်<br> ဒီကောင်တွေ မဖဲဝါကို မမြင်လို့ဗျ။
    မြင်သာမြင်ရင်<br> ကျုပ်ကိုထားပြီး ထွက်ပြေးကြမှာ သေချာတယ်။<br> <br> ဟာ အန်ပြီဗျို့၊ ဆရာ တာနောက
    ဒူးထောက်ရက်ကြီး<br> ထိုးကျသွားပြီး သွေးတွေ့အန်နေတာဗျို့။အို <br> အန်လိုက်တဲ့ သွေးတွေမှ မနည်းပါဘူးဗျာ။<br>
    တဗွမ်းဗွမ်းနေတာပဲ။ ဟော ရှေ့ကို ခေါင်းကြီးစိုက်ပြီး<br> ထိုးကျသွားပြီဗျို့။ ဆရာတာနော ငြိမ်သွားပြီ။<br> <br>
    နည်းနည်းမှကို မလှုပ်တော့ဘူး။ <br> <br> မဖဲဝါကြီးလည်း ဆံပင်ဖားလျားကြီးနဲ့ လေထဲမှာ<br> ရိပ်ကနဲ ရိပ်ကနဲ လွင့်ပြီး
    ပြန်ထွက်သွားပြီ။ ကျုပ်လည်း<br> လှယဉ်ရဲ့ ခေါင်းခွံကလေးကို သူ့ရဲ့ မြေပုံထဲမှာ<br> သေသေချာချာ ပြန်ပြီး
    မြှုပ်ပေးခဲ့ရတာပေါ့ဗျာ။<br> ပြီးတော့မှ ရွာထဲဝင်ပြီး သူကြီးဘိုးထွန်းပွင့်ကို<br> အကျိုးအကြောင်း
    ပြောပြရတာပေါ့ဗျာ။<br> <br> သူကြီးလည်း ရွာထဲက လူတချို့ကို တိုးတိုးတိတ်တိတ်<br> နှိုးပြီး ညတွင်းချင်း
    အောက်လမ်းဆရာကို <br><span> ကျင်းတူးမြှုပ်ပစ်လိုက်တယ်ဗ</span><wbr><span class="word_break"></span>ျို့။ <br>
    ပြီးတော့ ဒီအကြောင်းကို အုတ်အုတ်ဆိုင်ဆိုင်းပဲ<br> ထားလိုက်ကြရတာပေါ့ဗျာ။</span>