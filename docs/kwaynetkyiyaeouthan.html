<h3>ခွေးနက်ကြီးရဲ့အူသံ</h3>
<p>

    "အ....ဝူး.....ဝူး......ဝူး.....ဝူး”

    "အ....ဝူး... ၊ ဝူး.....ဝူး”

    ရာသီက နွေဗျ။ကျုပ်တို့အညာနွေဆိုတာ လွှတ်ပူတာဗျ။

    ယာတွေထဲများ သွားကြည့်လိုက်ရင် တံလျပ်တွေ ထနေ

    လိုက်တာဗျာ တကယ့်ရေပြင်ကြီးကျနေတာပဲဗျာ။ ညဘက်ဆို

    ရင်ကျုပ်တို့ဘယ်မှာ ကောင်းကောင်းအိပ်နိုင်မှာတုန်းဗျာ။

    တရေးနိုးလာရင်လည်း လည်ပင်း အောက်မှာ ချွေးတွေ

    ရွှဲနေပြီး ဟိုလှိမ့် ဒီလှိမ့်နဲ့ပဲ မိုးလင်းရတာ ။ မနက်လင်းအား

    ကြီးတချက်ကျတော့ ပြန်အိပ်ပျော်သွားတတ်တယ်ဗျ။

    အခုလည်း လူကြီးတွေက အိပ်မပျော်တော့ အိပ်ရာထဲမှာ

    တလူးလူး တလိမ့်လိမ့် ဖြစ်နေတာပေါ့ဗျာ။

    "အ....ဝူး....ဝူး....ဝူး”

    "ဘယ်သူ့အိမ်က ခွေးက ဒီလောက်အူနေတာတုန်းဟယ် ၊

    ခွေးရှင်ကလည်း နဲနဲပါးပါးတောင် မမောင်းဘူးလားဟယ်”

    ကျုပ်အမေက ပူလို့အိုက်လို့ အိပ်မပျော်ရတဲ့အထဲ ခွေးအူသံ

    ကြီးက ကြားနေရတော့ စိတ်တိုတယ်ထင်ပါရဲ့ဗျာ။

    "တာတေ တစ်ယောက်ကတော့ အိပ်ပါ့တော်။ ခွေးအူလည်း

    မကြား ၊ ကြောင်အူလည်းမကြားတော့ ”

    "ဟဲ့ ငွေစိန် ခွေးအူတာကို ငါ့သားတာတေက ဘာသွား

    လုပ်ရမှာတုံး ။ ရွာထဲမှာ အဲ့ဒိခွေးကို လိုက်ရှာပြီး သတ်ရမှာ

    လား ။ ကိုယ့်ဟာကို အိုက်လို့ အိပ်မရတာများ”

    "အမေ ကျုပ်နိုးနေပါတယ်ဗျ။ ကျုပ်လည်း နားထောင်နေတာပါ။

    ခွေးအူသံက တမျိုးကြီးတော့ တမျိုးကြီးပဲဗျ”

    "အေး... အဲ့ဒါကိုပြောချင်တာပေါ့။ ငါ့စိတ်ထဲမှာ ဒီအသံကြီး

    ကို ကြားနေရတာ တမျိုးကြီးဖြစ်နေလို့ဟဲ့”

    "အ...ဝူး....ဝူး”

    "ဟော...ဟော အူပြန်ပြီ ၊ အူပြန်ပြီ ၊ဘယ်လိုအသံကြီးကို

    မသိတာပါဟယ်”

    ရွာထဲက လူတွေလည်း ဒီအသံကြီးကို ကြားကြမှာပေါ့ဗျာ။

    ကိုယ့်လိုပဲ သူများတွေ အိပ်လို့ရကြမှာမဟုတ်ဘူး ။

    "ဝုတ် ၊ ဝုတ် ၊ ဝုတ် ”

    ရွာထဲကခွေးတွေ ဝိုင်းကိုက်နေကြပြီထင်တယ်ဗျ။ခွေးတွေ

    ကိုက်တဲ့အသံတွေ ကြားနေရတယ်။

    "ကိန် ၊ ကိန် ၊ ကိန် ”

    ဟာ ခွေးတစ်ကောင်တော့ တော်တော်နာသွားတယ်ထင်တယ်

    ဟော ခွေးသံတွေ ချက်ချင်းတိတ်သွားတယ်။တိတ်ဆို

    တစ်ကောင် တစ်လေဟောင်သံတောင်မကြားရဘူး။

    "အ...ဝူး....ဝူး....ဝူး”

    ဟာ..စောစောက ခွေးအူသံကြီးထွက်လာပြန်ပြီဗျို့။ကျုပ်လည်း

    နားစွင့်နေရင်း နောက်ဆုံးတော့ အိပ်ပျော်သွားတာပဲပေါ့ဗျာ။

    "ကိုကြီးတာတေ ကိုကြီးတာတေ ”

    ကျုပ်တို့သားအမိ သားအဖတွေ အိပ်ပျော်နေတာဗျ။။

    မိုးလင်းနေတာတောင် မသိကြဘူးဗျို့။

    "ဟဲ့ တာတေ နင့်ကိုလာခေါ်နေတာ ဘယ်သူတုံးထပြီးကြည့်

    ဦးလေ”

    ကျုပ်လည်း အမေပြောတာနဲ့ မထချင်ထချင် ထပြီး အိမ့်ရှေ့

    ကိုလှမ်းကြည့်လိုက်တယ်။

    "ကျောက်ခဲပါ အမဲရ”

    "စောစောစီးစီး ပါလား ။ နင့်ကိုဘာလာပြောတာတုံးမှမသိတာ

    ခေါ်လိုက်လေ တာတေ”

    "ခေါ်မှာပေါ့ အမေရဲ့ ၊ ကျောက်ခဲ လာခဲ့ ဝင်ခဲ့လေ”

    ကျောက်ခဲကလည်း ညကလည်းတော်တော်အိုက်မဲ့ပုံပဲဗျ။.

    စွပ်ကျယ် ချိုင်းပြတ်လေး ဝတ်လို့။ ဝိုင်းထဲကို ခပ်သုတ်သုတ်

    ကျော်ဝင်လာတယ်။

    "လာ ထိုင် ကျောက်ခဲ ၊ ငါတို့တော့ ညကအိပ်မပျော်တာနဲ့

    ခုမှပဲ အိပ်ကာထနိုင်တော့တယ်”

    "ဒါဆိုရင် ညကခွေးအူသံကြးီကို ကိုကြီးတာတေ ကြားမှာ

    ပေါ့”

    "ဟာ ကြားတာပေါ့ ကျောက်ခဲရ”

    "အဲ့ဒီကိစ္စ ရွာထဲမှာ ကျွတ်စီကျွတ်စီ ဖြစ်နေပြီ ဗျ”

    "ဟေ...ခွေးအူတာ ဘာဖြစ် လို့တုံး ကျောက်ခဲရ ”

    "ညက အူတဲ့ခွေးကြီးက ကျုပ်တို့ ရွာကခွေးမဟုတ်ဘူးတဲ့ဗျ။

    ခွေးနက်ကြီး အကြီးကြီးပဲတဲ့ဗျ။ ဘယ်ကရောက်လာတဲ့

    ခွေးမှန်းမသိဘူးတဲ့ဗျာ။ပထမတော့ ရွာထဲကခွေးတွေက

    မကပ်ရဲဘူးတဲ့ဗျာ။နောက်တော့ ရွာထဲက ခွေးတွေ ဝိုင်းပြီး

    ကိုက်ကြတာတဲ့ဗျာ။ ဒီကောင်ကြီးပြန်ကိုက်တာ ကျုပ်တို့ရွာ

    ကခွေးတွေ သုံးကောင် သေပြီး ကျန်နေခဲ့တယ်

    ကိုကြီးတာတေ ”

    "ဟေ...ဟုတ်လား ကျောက်ခဲ ဆန်းတော့ ဆန်းသားကွ”

    "နေဦး ကိုကြီးတာတေ ၊ ဆန်းတာကို ကျုပ်ပြောဦးမယ်”

    "ဟေ ဆန်းတာ ဘာဖြစ် လို့တုံး”

    "ညက ခွေးနက်ကြီး အူပြီးလူတွေက အဲ့ဒီခွေးသံကြီးကို

    အာရုံရပြီး ပြောနေတော့ ကိုယ့်အိမ်ထဲမှာ ဘာဖြစ်သွားလဲ

    မသိကြဘူး ။ အခုမနက်ကြမှ သိကြတာဗျ ”

    "ဟေ ဘာဖြစ် လို့တုံးကျောက်ခဲရ”

    "ညက ချက်ထားတဲ့ ဟင်းတွေ ထမင်းကြမ်းတွေ ဘာမှ

    မရှိတော့ပဲ အိုးတွေဒီအတိုင်း ဟောင်းလောင်းဖြစ်နေတာ

    တဲ့ဗျ ”

    "ဘယ်လိုကွ ၊ အိမ်တွေမှာ ကျန်တဲ့ ထမင်းဟင်းတွေ

    ကျန်တာတွေ စားသွားတယ်ပြောတာလား”

    "ဟုတ်ပါ့ဗျာ။ ကျုပ်တို့အိမ်မှာလည်း စားသွားတယ်ဗျ။

    ကျုပ်အမေ မနေ့က ချက်ထားတဲ့ ဝက်သားဟင်းအိုးကြီးက

    ဘာမှ မကျန်တော့ဘူးဗျ။ ထမင်းအိုးထဲက ထမင်းကျန်တာ

    တွေလည်း ကုန်ရောဗျ ”

    "ဟဲ့ ငွေစိန် နင့်မီးဖိုချောင်လည်း သွားကြည့်လိုက်ပါဦးဟ

    ကျောက်ခဲ ပြောတာ ကြားတယ်မှတ်လား”

    အမေက မီးဖိုချောင်ထဲ ဝင်ပြီး အိုးတွေလှန်လှော ကြည့်တယ်

    ဗျ။

    "ကျုပ် မီးဖိုချောင်မှာတော့ ဘာမှ မပျောက်ဘူး ကိုဉာဏ်ရဲ့။

    ထမင်း ကျန် ဟင်းကျန်တွေလည်း ဒီအတိုင်းပဲရှိတယ်တော့”

    "ဒါဆို ဒီဘက်တွေ မဖြစ်လို့ပဲဗျ။ ညကခွေးနက်ကြီးအူတဲ့

    ဘက်မှာ ဖြစ်တာထင်တယ်”

    "တော်တော်ထူးဆန်းတာပဲ ကျောက်ခဲရ ၊ ငါဖြင့်

    ဒါမျိူးကို တစ်ခါမှ မကြားဖူးဘူး”

    နဂါးဆေးပေါ့လိပ်ကလေးဖွာရင်း ကျုပ်တွေးတယ်။ဒါပေမဲ့

    အဖြေတော့ မရဘူးဗျ။

    "ဒီည စောင့်ကြည့််တာပေါ့ကွာ ၊ ဘာတုံးဆိုတာ အဖြေပေါ်မှာ

    ပါ”

    ညရောက်တော့ ကင်းတွေတွဲ ပြီး ကင်းစောင့်ကြတာပေါ့ဗျာ။

    ကျောက်ခဲကတော့ ကျုပ်ဆီရောက်နေတယ်ဗျ။ ဒီရက်တွေ

    ထဲမှာ သံမဏိက မရှိဘူး။ မြို့ရောက်နေတာ။

    ကျုပ်က မျက်ကွင်းဆေး ကွင်းထားပြီးသားဗျ။ ညသန်းခေါင်

    နား နီးလာပြီ။ ခုထိတော့ ဘာသံမှ မကြားသေးဘူး ။ ကျုပ်နဲ့

    ကျောက်ခဲက ဝိုင်းထဲမှာ ထိုင်ပြီးတော့ စကားပြောနေကြတာ။

    "အ....ဝူး....ဝူး....ဝူး”

    "ဟာ ခွေးနက်ကြီး အူပြီဗျို့။ကို ကြီးတာတေရေ”

    "အေးကွ ၊ လာ ရွာထဲ သွားကြမယ် ။ ဒါမြောက်ပိုင်းက

    အူတဲ့အသံကွ ”

    ကျုပ်နဲ့ ကျောက်ခဲ ရွာမြောက်ပိုင်းဘက်ကိုရောက်လာကြ

    တယ်။ကင်းတဲတွေက ကင်းစောင့်တဲ့သူတွေကလည်း

    ဓာတ်မီးတွေနဲ့ ဟိုထိုး ဒီထိုး လုပ်နေကြတာပေါ့ဗျာ။

    "ဟာ ဟိုမှာကွ ခွေးနက်ကြီးအူနေတာ”

    "ဟင် ဘယ်မှာတုံး ၊ ဟာ...ဟုတ်သားပဲ ၊ နဲတဲ့ခွေးကြီးမှ

    မဟုတ်တာ”

    "အေး....အေး ရှေ့မတိုးနဲ့တော့ ဒီမန်ကျည်းပင်ကြီး

    အပေါ်တက်တော့ ၊ ကျောက်ခဲ မင်းနဲ့ငါနဲ့ ဒီအပင်ပေါ်က

    ကြည့်နေမယ်”

    ကျုပ်တို့်နှစ်ယောက် မန်ကျည်းပင် ကြီးပေါ်တက်ကြည့်နေလိုက်

    တယ်။

    "အ.....ဝူး.....ဝူး.....ဝူး”

    ခွေးနက်ကြီးက အသံရှည်ကြီးဆွဲ ပြီး အူပြန်ပြီဗျို့။ရွာလမ်းပေါ်

    မှာ လရောင်မှိန်မှိန်လေးကလည်းလင်းနေတာဗျ။ခပ်ဝါးဝါး

    လေးတော့ မြင်နေရတယ်။

    "အား....ဝူး....ဝူး....ဝူး”

    ခွေးနက်ကြီးက ဆက်တိုက်ကို အူနေတာဗျ။

    "ဟာ”

    "ဘာတုံးကိုကြီးတာတေ ၊ ဘာမြင်လိုတုံး”

    "ငြိမ်ငြိမ်နေ ကျောက်ခဲ ငြိမ်ငြိမ်နေ ”

    လရောင်ဝါးဝါးလေးအောက်မှာ ရိပ်ကနဲ ရိပ်ကနဲ ပြေးနေတာ

    ဗျ။ ဒါဘာကောင်လေးတွေလဲ။ ကြောင်တွေလား ၊ ပြေးတာ

    တော့ ကြောင်ပြေးသလို ပြေးတာဗျ။ လှစ်ကနဲ လှစ်ကနဲ

    နေတာပဲ။ အရွယ်ကလည်း ကြောင်လောက်ပဲရှိတယ်။ကျုပ်

    မန်ကျည်းပင် ပေါ်ကနေ သေသေချာချာ ကြည့်နေတယ်။

    "ဟာ...မှင်စာတွေပဲကွ ကျောက်ခဲရ”

    "ဟုတ်လား...များလားကိုကြီးတာတေ”

    "အများကြီး ပဲကွ ၊ ဘယ်နှကောင်မှန်း မသိတော့ဘူးကွ

    ကျောက်ခဲရ”

    "ဒီကောင်တွေ ဘာလုပ်ဖို့ ရောက်လာတာတုံးကိုကြီးတာတေ”

    "ဟကောင်ရ အိမ်ထဲဝင်ပြီး စားသောက်ပစ်ဖို့ပေါ့ကွ ၊

    ဟော ဟော အိမ်ထဲကို ပြေးဝင်သွားကြပြီဟေ့”

    ကျုပ်နဲ့ ကျောက်ခဲ ဆက်ပြီး စောင့်ကြည့်နေလိုက်တယ်။

    "အား....ဝူး....ဝူး.....ဝူး”

    ခွေးနက်ကြီးတစ်ကောင်ကတော့ အဆက်မပြတ် ကို

    အူနေတာပဲဗျို့။ မှင်သာတွေကတော့ အိမ်ထဲကိုဝင်ပြေးကြပြီ။

    "အား....ဝူး.....ဝူး.....ဝူး”

    ဟော ခွေးအူသံကြီးက တမျိုးပြောင်းသွားပြီဗျို့။ မှင်စာတွေ

    ကတော့ အိမ်ထဲဝင်သွားတာ နာရီဝက်လောက်ရှိသွားပြီ။

    ဟော...ထွက်လာကြပြီဗျို့။လှစ်ကနဲ လှစ်ကနဲ ပြေးထွက်

    သွားကြပြီဗျို့။ ဟော..ခွေးနက်ကြီး လည်း ရွာစည်းရိုးဘက်ကို

    ပြေးထွက်သွားပြီဗျို့ ။ နောက်နေ့ ရောက်တော့ ကျုပ်လည်း

    တစ်နေ့လုံး စီစဉ်တော့တာပေါ့ဗျာ။

    အိမ်တိုင်းမှာ သရေဂွနဲ့ လောက်စာလုံးတော့ ရှိကြတာပဲဗျာ။

    စီစဉ်ရတာတော့ လွယ်ပါတယ်။ သံပုံးတီးဖို့လည်း စီစဉ်ထား

    ရတယ်။ ကျုပ်ကတော့ သိမ်ဝင်အပ်မှာ ကြက်တောင်တပ်ပြီး

    မြားလုပ်ထားတယ်။ ပြီးတော့ မှုတ်ပြောင်းကို

    မုဆိုးကိုတောင်လုံးဆီက ငှါးပြီး မြားမှုတ်နည်းလည်း

    သေသေချာချာ သင်လိုက်တယ်။ ဒီညတော့ ကျုပ်တို့ရွာထဲက

    အိမ်တိုင်းမှာ နိုးကြားနေကြတာပေါ့ဗျာ။ကင်းတဲမှာ ကင်းစောင့်

    တဲ့လူတွေ အားလုံး ကလည်း လေးခွနဲ့ လောက်စာလုံးအိတ်

    တွေနဲ့ဗျ။ဒီညတော့ အပြီးရှင်းရမယ့်နေဆိုတော့ ဒီလိုတစ်ရွာ

    လုံးမပါလို့ မရဘူးလေ။ ကျောက်ခဲက ဝီစီတစ်လုံးကိုင်ထား

    တယ်။ကျောက်ခဲရဲ့ ဝီစီကို တစ်ရွာလုံး က နားစွင့်နေမှာလေ။

    ဒီပွဲမှာ ယောကျာ်းကော မိန်းမကော အကုန်ပါမှာလေ။ ကျုပ်

    ညက မြင်ရတဲ့ အနေအထားကို အားလုံးကို ပြောပြထားပြီး

    သားဆိုတော့ သူတို့်လုပ်ရမဲ့ ကိစ္စကို သူတို့ သိပြီးသားဗျ။

    ညဆယ်နာရီထိုးတော့ အမေက ကျုပ်နဲ့ ကျောက်ခဲ ကို

    ရေနွေးကြမ်း နဲ့ လက်ဖက်သုတ်လာချပေးတယ်။ ကျုပ်တို့

    နှစ်ယောက် လက်ဖက်ရည်ကြမ်းသောက်ရင်း စကားပြော

    နေကြတာပေါ့ဗျာ။မျက်ကွင်းဆေးကတော့ အစောကြီး

    ကတည်းက ကျုပ်ကွင်းပြီးသားဗျ။ကျုပ်က သိမ်ဝင်အပ်ကို

    လုပ်ထားတဲ့ မြားကို ပြောင်းထဲမှာ အဆင်သင့်ထည့်ထား

    ပြီးသားဗျ။ ကျုပ်ကပြောင်းမှုတ်တာကို သိပ်ပြီးဒုံးမဝေးဘူး။

    ကိုတောင်လုံးနဲ့တောထဲကို တစ်ခါတလေ လိုက်သွားဖူးတော့

    ကိုတောင်လုံး ပြောင်းမှုတ်တာကို မြင်ဖူးတယ်လေဗျာ။

    ညသန်းခေါင် ကျော်ပြီဗျ။

    "အား....ဝူး.....ဝူး.......ဝူး”

    ဟော...ခွေးနက်ကြီး အူပြီဗျို့။ ဒီတစ်ခါ အူတာ

    ရွာ အနောက်ပိုင်းဗျ။ ကျုပ်နဲ့ ကျောက်ခဲ ရွာအနောက်ပိုင်းကို

    ခပ်သုတ်သုတ် ထွက်လာကြတယ်။

    "အား....ဝူး......ဝူး........ဝူး”

    ခေါင်းကြီးအပေါ်မော့ပြီး အူနေတဲ့ ခွေးနက်ကြီးကို တွေ့ရတယ်

    ဗျ။ ဒီကောင် ကြီးက လကိုကြည့်ပြီး အူနေတာဗျ။ကျုပ်က

    ခွေးနက်ကြီးနဲ့ အနီးကပ်နိုင်သမျှကပ်ပြီး ရှားဖြူပင်ကြီးအောက်

    မှာ ကပ်နေလိုက်တယ်။

    "အား......ဝူး.......ဝူး.......ဝူး”

    ဟော.... ခွေးနက်ကြီး ကတော့ အဆက်မပြတ် ကို အူနေပြီ

    ဗျို့။ ကျုပ်ရွာလမ်းကို သေချာ ကြည့်နေတယ်။ ဟော...လာပြီ

    လာပြီ မှင်စာအုပ်ကြီး မဲ...မဲ....မဲ.....မဲ နဲ့ ရွာထဲကို ဝင်လာ

    ကြပြီ ။

    "အား.....ဝူး.....ဝူး....”

    ခေါင်းကြီးမော့ပြီး အူနေတဲ့ ခွေးနက်ကြီးကို ကျုပ်မှုတ်ပြောင်း

    နဲ့ ချိန်လိုက်တယ်။ ကိုတောင်လုံး သင်ပေးတဲ့အတိုင်း

    အသက်ကို ဝအောင်ရှူလိုက်တယ်။ ပြီးတော့ အသက်ကို

    အောင့်ပြီး မှုတ်ထုတ်လိုက်တယ်။

    "ဝှစ်”

    မြားက တန်းကနဲ ထွက်သွား တယ်။ ထိတယ်ဗျို့။ ခွေးနက်ကြီး.

    ရဲ့ နားထဲကို တည့်တည့်ကို ဝင်သွားတာဗျို့။

    "ကိန် ကိန် ကိန်”

    ဟော...ခွေးနက်ကြီးအော်ပြီးတော့ ရွာအနောက်ဘက်စည်းရိုး

    ကိုတန်းပြေးပြီဗျို့။

    "ကျောက်ခဲ မှုတ်တော့”

    "ရွှီ”

    ကျောက်ခဲရဲ့ အဆက်မပြတ် မှုတ်တဲ့ ဝီစီသံကို တစ်ရွာလုံး ကို

    လွှမ်းသွားပြီဗျို့။ ကျုပ်က မှုတ်ပြောင်းကိုယူပြီးတန်းကနဲရပ်

    သွားတဲ့ မှင်စာအုပ်ကြီး ဘက်ကို တည်လိုက်တယ်။ဝိုင်းတွေ

    ထဲ ကနေ အလိျှိုလျှို ပြေးထွက်လာတဲ့လူတွေကို ကျုပ်က

    လက်ညှိုးထိုးပြလိုက် တယ်။

    "အဲ့ဒီတည့်တည့်ကို ပစ်ကြဗျို့။အဲ့ဒိမှာ မှင်စာ တစ္ဆေ တွေ

    ရပ်နေတယ်”

    ကျုပ်ပြောလိုက်တာနဲ့ တစ်ပြိုင်နက်လမ်းမကြီးတည့်တည့်ကို

    ဝိုင်းပြီးပစ်ကြတော့တာဗျို့။

    "ကျောက်ခဲ ဒုတိယဝီစီမှုတ်တော့”

    "ရွှီ”

    ကျောက်ခဲက ဒုတိယအကြိမ်ဝီစီမှုတ်တော့ ..

    "ဒုန်း ဒုန်း ဒုန်း ဒုန်း”

    ဝိုင်းတွေထဲကနေ သံဗုံးတွေ ဝိုင်းတီးကြတာဗျို့။ ပြေးပြီဗျို့။

    မှင်စာတွေ ပြေးပြီဗျို့။လာလမ်းအတိုင်း နောက်လှည့်ကို

    ပြေးတာဗျို့။

    "ဖြောင်း ဖြောင်း ဖြောင်း ”

    လေးခွအဖွဲ့ကလည်း မနားတမ်း ပစ် ၊ သံပုံးအဖွဲ့ကလည်း

    မနားတမ်းတီးဆိုတော့တစ်ရွာလုံး ဆူနေတော့တာပေါ့ဗျာ။

    "ဟေး....ဟေး.......ဟေး.......ဟေး”

    တစ်ချို့ကလည်း လေးခွသမားတွေနောက်မှာ သံပုံးတီးပြီး

    လိုက်လာတာဗျ။ပါးစပ်ကလည်း ဆူညံအော်ဟစ်ပြီး မောင်း

    ထုတ်ဆိုတော့ မှင်စာ မပြောနဲ့ ကျုပ်တောင် တစ်ချက်တစ်ချက်

    လန့်လန့်သွားတယ်ဗျာ။

    ကျုပ်တို့လည်း ရွာပြင်ရောက်တဲ့ထိကို လိုက်လာကြတာဗျ။

    မှင်စာတွေ အုပ်လိုက်ကြီးပြေးလိုက်တာမှ တန်းနေတာပဲ။

    "အား.....ဝူး.....ဝူး.....ဝူး.....”

    ဟော..ခွေးနက်ကြီးက ရွာပြင်က ကြိုစောင့်နေတာဗျိ ု့။

    ရွာပြင်ဘက်က ယာထဲကနေ အူနေတာဗျ။ ဟော မှင်စာတွေ

    စွတ်ပြေးပြီဗျို့။ ခွေးကြီးအူတဲ့ဘက်ကို တန်းပြေးကြတာဗျ။

    "ရွှီ”

    ကျောက်ခဲကို တတိယအကြိမ် ဝီစီဆက်မှုတ်ခိုင်းလိုက်တယ်။

    အားလုံး ရပ်လိုက်ကြရောဗျို့။ ဒါတွေက ကျုပ်နေ့ခင်းတည်း

    စီစဉ်ထားတာလေဗျာ။ ရွာထဲကနေ အောင်အောင်မြင်မြင်

    နဲ့ မောင်းထုတ်နိုင်လိုက်ပြီပေါ့ဗျာ။ နောက်ညတွေမှာ

    ကျုပ်တို့ ဆက်ပြီး စောင့်ကြည့်သေးတယ်ဗျ ။ ဒါပေမဲ့

    ခွေးနက်ကြီးရော မှင်စာတွေရော မလာတော့ပါဘူးဗျာ။
</p>
</div>