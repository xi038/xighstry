<h3>တစ္ဆေလက်သီး</h3> ဒီနှစ်
ရွှေတောင်ဦးဘုရားပွဲက လွှတ်စည်တာဗျ။<br> ကျုပ် စိတ်ထင်တော့ အနီးအနားရွာတွေမှာ ရွာထဲ<br> လူမကျန်အောင်ကို လာကြတယ်
ထင်တာပဲဗျာ။<span class="text_exposed_hide">...</span><span class="text_exposed_show"><br> <br> ကျုပ်တို့အဖွဲ့တွေမှာ
    လှည်းဝိုင်းတွေချဖို့ လုပ်ထားတဲ့နေရာနဲ့<br> မလောက်တော့လို့ ထပ်ပြီးချဲ့ပေးကြရတယ်။<br> အစားအသောက် ရောင်းတဲ့
    ဆိုင်တွေဆိုတာ အစောကြီးကို<br><span> ပြတ်ကုန်တာဗျ။ အပိန့်ခေါက်ဆွဲကြော်ဆိုင်ဆိ</span><wbr><span
        class="word_break"></span>ုတာ<br> ကြော်လို့ကို မနိုင်တော့တာဗျို့။ <br> <br> မျက်လှည့်ပွဲမှာရော
    ဇာတ်ရုံနှစ်ခုထဲမှာရော<br> ကြိမ်ခွေစွပ်တဲ့<br> ဆိုင်တွေ ဘောလုံးပစ်တဲ့ဆိုင်တွေ အနီတောင်လို့ ခေါ်တဲ့<br> မြားပစ်တဲ့
    ဆိုင်တွေမှာလည်း လူတွေကို ခဲနေတော့တာဗျ။<br> <br> လူအများဆုံးနေရာကတော့ ဗမာ့လက်ဝှေ့မှာပေါ့ဗျာ။<br> လုံးတူ
    ဆိုက်တူတွေကို တွဲပြီး ထိုးခိုင်းရတာဗျ။<br> တော်တော်များများကတော့ လူငယ်တွေပါပဲဗျာ။<br> အသက်နှစ်ဆယ်ဝန်းကျင်တွေ
    ထိုးကြတာများ ရတာပေါ့ဗျာ။<br> <br> ဒိုင်တွေကတော့ မန္တလေးတို့ မြဝတီတို့ ကော့ကရိတ်ဘက်တို့က<br> လာကြတာဗျ ။
    တောဘုရားပွဲက လက်ဝှေ့ပွဲဆိုတော့လည်း<br> စင်တွေ ဘာတွေတော့ မပါဘူးပေါ့ဗျာ ။ မြေကြီးပေါ်မှာပဲ<br> ကြိုးဝိုင်းလုပ်ထား
    ရတာပေါ့ဗျာ။<br> <br><span> ကြည့်တဲ့ ပရိတ်သတ်ကတော့ ကြိုးဝိုင်းလေးဘက်လေးတန်းမှ</span><wbr><span
        class="word_break"></span>ာ<br> အပြည့်ဗျ။ တစ်ချီ တစ်ချီ ထပ်ပြီး အော်လိုက်တဲ့ အသံကြီးက<br> ညံထွက်နေတာဗျို့။
    ဒီလက်ဝှေ့ပွဲမှာ လူငယ်ချည်း ထိုးတာတော့<br> မဟုတ်ဘူး ။ ဟိုနယ် ဒီနယ် ရောက်လာတဲ့ လက်ဝှေ့သမားတွေရဲ့<br>
    စိန်ခေါ်ပွဲတွေလည်း ပါတာဗျ။ အဲဒီစိန်ခေါ်ပွဲကတော့<br><span> တကယ်ကြေးကြီးစားတဲ့ပွဲတွေလည</span><wbr><span
        class="word_break"></span>်း ပါတာဗျ။<br> <br> ဘုရားပွဲကပေးတဲ့ ဆုကတော့ သတ်မှတ်ထားတဲ့<br> ပွဲတွေအတွက်ပဲ
    ပေးတာဗျ။ ဒီလို ကြားပေါက်ပွဲတွေကတော့<br> လောင်းကြေးပေါ်ကနေ အချိုးကျခွဲပြီး ချီးမြှင့်တာ<br> သိန်းဂဏန်းတော့
    ရှိတာများပါတယ် ။ နာမည်ကြီး<br> လက်ဝှေ့သမားတွေ ဆိုရင် လောင်းကြေးလည်း မြင့်သလို<br> ဆုကြေးလည်း မြင့်တာပေါ့ဗျာ ။
    နာမည်သိပ်မကြီးတဲ့<br> လက်ဝှေ့သမားကတော့ လောင်းကြေးလည်း နိမ့်သလို<br> ဆုကြေးလည်း နိမ့်တာပေါ့ ။<br> <br>
    အဲဒီပွဲစဉ်တွေထဲမှာ ပရိတ်သတ် စိတ်အဝင်စားပွဲကတော့<br> ကော့ကရိတ်က ရောက်လာတဲ့ ကရင်လက်ဝှေ့သမားနဲ့<br> ကျုပ်တို့ရွာသား
    ရွှေမိုးတို့ပွဲပဲဗျ။ လောင်းကြေးအမြင့်ဆုံးနဲ့<br> ဆုကြေးအမြင့်ဆုံးပဲဗျို့။ ပြောရဦးမယ်ဗျ။<br> <br>
    ကိုရွှေမိုးကြီးက
    အသက်သုံးဆယ်လောက်ရှိပြီ။<br> သူ့ညီ ကိုရွှေဒိုးကတော့ အသက်(၂၇)နှစ်လောက်ပဲ ရှိမယ် ။<br> တောင်သူအလုပ်လည်း
    သူတို့ညီအစ်ကို လုပ်ပါတယ်။<br> ဒါပေမဲ့ သူတို့ ဝါသနာပါတဲ့ လက်ဝှေ့ထိုးတာကိုလည်း<br> မပြတ်လေ့ကျင့်နေကြတာဗျ။<br> <br>
    တခြားဒေသကပွဲတွေမှာလည်း သူတို့ ညီအစ်ကိုက<br> ကြေးကြီးစားတွေဗျ။ ရှုံးပွဲမှကို မရှိကြတဲ့သူတွေပေါ့ဗျာ။<br>
    ရွာထဲကလူတွေ ပြောတာကတော့ ကိုရွှေမိုးက ပိုတော်တယ်တဲ့ဗျ။<br> ခြေအနှုတ်အသိမ်း လက်သီးအထွက် လွှတ်မြန်တယ်ဆိုပဲ။<br>
    ကိုရွှေမိုးရဲ့ လက်သီးချက် နှစ်ချက်လောက် မိသွားလို့ကတော့<br><span> ကားကနဲ့
        မှောက်သွားကြတာတာချည်းပါပဲဗ</span><wbr><span class="word_break"></span>ျ။<br> <br> ကော့ကရိတ်က ရောက်လာတဲ့
    ကရင်လက်ဝှေ့သမားက<br> သူ့နာမည်ကို စောကရင်လို့ပဲ ကြေညာတာဗျ ။ သူနာမည်ကတော့<br> ဘယ်သူမှ မသိကြဘူးလေ ။ ကိုရွှေမိုးနဲ့
    စောကရင်တို့<br> လက်ဝှေ့ကြိုးဝိုင်းထဲ မဝင်ခင် ဒိုင်လူကြီးသုံးယောက်ရဲ့<br> ရှေ့မှာ လက်မှတ်ထိုးကြ ရတယ်ဗျ။<br> <br>
    အခုထိုးမယ့် လက်ဝှေ့ရဲ့ စည်းကမ်းချက်တွေကို<br> ဒိုင်လူကြီးတစ်ယောက်က ရှင်းပြတယ် ။ အဲဒီအထဲမှာ<br> မတော်တဆ
    အသက်အန္တရာယ် ရှိခဲ့ရင် နှစ်ဦးစလုံးက<br><span> ကျေနပ်ကြောင်း အမှုအခင်းမလုပ်နိုင်ကြောင်းလ</span><wbr><span
        class="word_break"></span>ည်း<br> ပါတယ်ဗျ ။ ပြောပြတဲ့ အချက်တစ်ချက်ချင်းကို<br> သဘောတူကြောင်း နှစ်ယောက်လုံး
    လက်မှတ်ထိုးကြရတယ်<br> <br> ဒါကတော့ စိန်ခေါ်ပွဲတွေရဲ့ ထုံးစံပဲ ထင်ပါတယ် <br> ပွဲကြည့်ပရိတ်သတ်တွေဆိုတာ
    ပွဲစမယ့်အချိန်ကိုပဲ<br> မျှော်နေကြတာပေါ့ဗျာ ။ လက်ဝှေ့ပွဲမှာက ဆိုင်းဝိုင်းလည်း<br><span> ပါတာဗျ။
        စာချုပ်လက်မှတ်ထိုးပြီးတာနဲ</span><wbr><span class="word_break"></span>့ တစ်ပြိုင်နက်<br> ဆိုင်းဝိုင်းကလည်း
    လက်ဝှေ့ရေးပြဖို့<br><span> ဗိန်းဗောင်းတီးတော့တာပေါ့ဗျ</span><wbr><span class="word_break"></span>ာ။<br> <br>
    "ဗေ့ပုံ …ဗေပုံ …ဗေဗုံထိပုံဂျိ"<br> <br> ဆိုတဲ့ ဆိုင်းသံလည်း ထွက်လာရော ကြိုးဝိုင်းထဲကို<br> အရင်ဝင်လာတဲ့သူက
    စောကရင်ဗျ။ လူက ဂင်တိုတို<br> ပုပြတ်ပြတ် အောက်ခံဘောင်းဘီအနီက ဒူးခေါင်းအထိ<br> ဖုံးနေတယ် ။ အဲဒီအပေါ်ကမှ ပုဆိုးကို
    ခေါက်ပြီး အချွန်းပုံ<br> ချီထားတာပေါ့ဗျာ ။ ကိုယ်ပေါ် အပိုင်းကတော့ ဗလာပေါ့ဗျာ။<br> <br> ရင်အုပ်မောက်မောက်ကြီးနဲ့
    လက်မောင်းကြွက်သားတွေ<br> အပြိုင်းပြိုင်း ထနေတာဗျ။စောကရင် သူ့လက်ကို ထောင်ပြတယ်<br><span> လူတွေက သူ့လက်သီးကို
        ပြတယ်ထင်တယ်ဗျ။မဟုတ်ဘူးဗျို</span><wbr><span class="word_break"></span>့။<br> စောကရင် ပြတာက သူ့လက်ဖံျ
    ပုတ်ပြတာ။ ပြီးတော့<br> လက်ညှိုး တစ်ချောင်း ထောင်ပြတယ်ဗျ။<br> တချို့ကတော့ သဘောပေါက်တာပေါ့ဗျာ။<br> <br> "သူ့လက်က
    လက်ဖျံရိုးတစ်ချောင်းတည်း ရှိတယ်ဆိုတာကို<br> ပြောနေတာကွ"<br> <br> လို့ တစ်ယောက်ကို တစ်ယောက် တိုးတိုး တိုးတိုးနဲ့
    <br><span> ပြောကြတော့တာပေါ့ဗျာ။လက်ဖျံ</span><wbr><span class="word_break"></span>တစ်ချောင်းနဲ့ဆိုရင် <br>
    လက်သီးချက်က လွှတ်ပြင်းတာပေါ့ဗျာ ။ စောကရင်<br> လက်ဝှေ့ရေးပြပြီးတော့ ကျုပ်တို့ရွာသား ကိုရွှေမိုး<br>
    ကြိုးဝိုင်းထဲကို ဝင်လာတယ် ။ ဆိုင်းကလည်း<br> မြူးမြူးကြွကြွကလေး တီးပေး ။ ကိုရွှေမိုးကလည်း<br> လက်ဝှေ့ရေးကို
    လှလှပပ
    ပြတာပေါ့ဗျာ။ <br> <br> လက်ခုတ်သံတွေ ဆူညံသွားရောဗျို့။ ကိုယ်ဒေသသားကိုဗျ။<br> ဟိုရွာ ဒီရွာက လာကြည့်ကြတဲ့
    လက်ဝှေ့ဝါသနာအိုးတွေက<br> ကိုရွှေမိုးဘက်ကပဲ လောင်းကြေးထပ်ကြတာပေါ့ဗျာ။<br><span>
        လက်ဝှေ့ရေးပြပြီးပြီဆိုတော့</span><wbr><span class="word_break"></span> ပွဲစပြီဗျို့။ ကြိုးဝိုင်းဒိုင်က<br>
    ရန်ကုန်က လာတာတဲ့ဗျ ။ လက်ဝှေ့ပညာရှင်ကြီးဆိုပဲဗျ။<br><span> သူလည်း ခါးတောင်းကျိုက်ထားတာဆိုတော</span><wbr><span
        class="word_break"></span>့ ပေါင်တွေမှာ<br> ထိုးကွင်းတွေမှ ပြည့်လို့ဗျ။ ဟော စထိုးပြီဗျို့။<br> ဆိုင်းကလည်း
    ခပ်ကြမ်းကြမ်းကို တီးပေးတာဗျို့။<br> <br> "ဖြောင်း ဖြောင်း "<br> <br> ဟာ စထိုးပြီဗျို့။ ဆိုင်းကလည်း
    ခပ်ကြမ်းကြမ်းကို<br> တီးပေးတာဗျို့။<br> <br> "ဖြောင်း ဖြောင်း"<br> <br> ဟာ ကိုရွှေမိုး ထိုးပြီ။ စောကရင်ရဲ့
    မေးရိုးကို တစ်ချက်<br> ပခုံးကို တစ်ချက် ထိသွားတယ်ဗျ။ <br> <br> "ဝေး"<br> <br> ပရိတ်သတ်ရဲ့ အော်သံကြီးဗျာ
    ကြောက်စရာတောင်<br> ကောင်းသေရဲ့။<br> <br> ဟော စောကရင်က ကိုရွှေမိုးကို လိုက်ထိုးပြီဗျို့။<br> ကိုရွှေမိုးက
    ပေါ့ပေါ့ပါးပါးနဲ့ကို လှည့်ပတ်ပြီး ရှောင်ပေးလိုက်တယ်<br> ရှောင်ပေးနေရင်းနဲ့ စောကရင်ရဲ့ လွတ်သွားတဲ့ မျက်နှာကို<br>
    ဖြောင့်လက်သီးတစ်လုံး ပစ်ထည့်လိုက်တယ်။<br> <br> "ဖြောင်း"<br> <br> စောကရင် နောက်ကို ခေါင်းလည်ထွက်သွားတယ်ဗျ။<br>
    <br> "ဝေး"<br> <br> အော်ကြပြန်ပြီဗျို့။ ကိုယ်နယ်သားက ဖိထိုးနေတော့<br> လူတွေဆိုတာ ကြုံးအော်တော့တာဗျ။<br> <br>
    "ဘုန်း"<br> <br> ဟာ ဒီတစ်ခါတော့ ကိုရွှေမိုး ထိသွားပြီဗျို့။<br> ရင်ဘတ်တည့်တည့်ကို ဝင်လာတဲ့ စောကရင်ရဲ့<br>
    ဖြောင့်လက်သီးကို ကိုရွှေမိုး မကာနိုင်ဘူးဗျ။<br> နောက်ကို နည်းနည်းယိုင်ထွက်သွားတယ်။<br> <br> "ရွှေမိုး ထိုးကွ ။
    ထိုး ။ ထနောင်းကုန်းသားရဲ့<br> သတ္တိကို ပြလိုက်စမ်းကွ"<br> <br> အော်သံတွေ ထွက်လာပြန်ရောဗျို့
    ။ပွဲကြည့်တဲ့လူတွေက<br> သူတို့ပါ ဝင်ထိုးတော့မယ် အတိုင်းပါပဲဗျာ ။ <br><span>
        ကျွက်ကျွက်ကိုညံနေတော့တာဗျ။</span><wbr><span class="word_break"></span>တစ်ယောက်နဲ့<br> တစ်ယောက် လှည့်ပတ်ပြီး
    ချောင်းနေတာဗျ။<br> ဟော ထိုးပြီ ထိုးပြီ ။ ကိုရွှေမိုး ဆက်တိုက်ထိုးပြီဗျ။<br> <br> "ဖြောင်း…ဖြောင်း ဖြောင်း"<br>
    <br> မျက်နှာကို ထိုးချလိုက်တာဗျ။<br> "ဖြောင်း ဖြောင်း"ဆိုတာက မျက်လုံးအောက်တွေကို<br> ထိနေတာ ။ နောက်တစ်ချက်
    'ခွပ်'ဆိုတာက မေးရိုးကို<br> ကော်ပြီး ထိုးလိုက်တာ။ဟာ လဲပြီ။ လဲပြီ။ စောကရင်<br> ဖင်ထိုင်လျက် လဲပြီဗျ။<br> <br>
    "ဝေး…ရွှေမိုးကွ ။ ရွှေမိုး"<br> <br><span> စောကရင် ခေါင်းမူးသွားပုံပဲဗျ။ချက်ခ</span><wbr><span
        class="word_break"></span>ျင်းမထနိုင်ဘူး။<br> ခဏနေမှ ပြန်ထလာတယ် ။ ဒါတောင် ဒယီးဒယိုင်နဲ့ဗျ။<br> <br>
    "ရွှေမိုးကွ ။ ရွှေမိုး ထိုးစမ်းကွ ထပ်ထိုး"<br> <br> ပရိတ်သတ်ကလည်းဗျာ ကိုယ်ရွာသားမှ ကိုယ်ရွာသားကို<br>
    ဖြစ်နေတာဗျို့ ။ပြန်ထိုးပြီဗျ။ တစ်ယောက်နဲ့ တစ်ယောက်<br><span> လှည့်ပတ်ပြီး
        ချောင်းနေကြပြန်ရောဗျို့။ဟေ</span><wbr><span class="word_break"></span>ာ ထိုးပြီး ထိုးပြီ။<br> <br> "ဖြောင်း
    ဖြောင်း ဘုန်း ဖြောင်း ဘုန်း ဘုန်း"<br> <br> ဟာ ဒီတစ်ခါတော့ ပြေးကပ်လိုက်ပြီးတော့ နှစ်ယောက်စလုံး<br>
    တေ့ပြီးထိုးကြတာဗျ။ နှစ်ယောက်စလုံး ထိတာပဲ။<br> ဟော သွားပြီ ။ သွားပြီ ။ ဟာ ကန်ပြီဗျို့။<br> <br> "ဖြောင်း"<br>
    <br> နှစ်ယောက်သား ပူးပြီးထိုးနေရာကနေ နောက်ကို ပြန်ဆုတ်ပြီး<br><span> လူချင်းခွဲလိုက်တဲ့အချိန်မှ</span><wbr><span
        class="word_break"></span>ာ လျင်လိုက်တဲ့ ကိုရွှေမိုးဗျာ။<br> စောကရင်ရဲ့ မေးဖျားကို ခြေထောက်နဲ့
    ခုန်ကန်လိုက်တာဗျို့။<br> ဒါပေမဲ့ မေးဖျားကို မထိဘဲ ရင်ဘတ်ကိုပဲ ကန်မိတယ်။<br> ဟာ လွင့်ထွက်သွားပြီ။ ဖင်ထိုင်လျက်
    ကျသွားပြီဗျို့<br> <br> စောကရင် လဲတာ ဒါပါနဲ့ဆို နှစ်ခါရှိပြီ။<br><span> စောကရင်
        ရင်ဘတ်တော်တော်အောင့်သွားပု</span><wbr><span class="word_break"></span>ံပဲဗျ။<br> ပြန်ထနိုင်တော့ ခုန်ဆွ
    ခုန်ဆွ လုပ်ပြီး အသက်ရှုနေရတယ်<br> <br> ဟော ကပ်လာပြန်ပြီဗျို့ ။ ကပ်လာပြီ ။ ကိုရွှေမိုးက<br> စောကရင်
    အထိနာနေမှန်းသိတော့ ဖိထိုးတာပေါ့ဗျာ။<br> ပြေးဝင်သွားပြီဗျို့။ ကိုရွှေမိုး ပြေးဝင်သွားပြီ ။<br> <br> ဝှီး ဝှီး<br>
    <br> ဟာ ဝိုက်လက်သီးထိုးတာဗျ။ ဘယ်ဝိုက်တွေ ညာဝိုက်တွေပါ<br> ထိုးတာဗျ။မထိဘူးဗျ။ စောကရင်က နောက်ကိုလှန်ပြီး<br>
    ရှောင်တာ လွတ်တယ်ဗျ။ ဟော စောကရင် ပြန်ထိုးပြီဗျို့။<br> <br> ခွပ် ဘုန်း<br> <br> 'ခွပ်' ဆိုတာက ကိုရွှေမိုးရဲ့
    မေးရိုးကို ထိသွားတာဗျ။<br> 'ဘုန်း'ဆိုတာက ကိုရွှေမိုးရဲ့ ရင်ဝကို ထိုးမိသွာူတာ။<br> <br> "ဒုန်း"<br> <br> "ဟာ
    ရွှေမိုး သတိထား သတိထား"<br> <br> ကိုရွှေမိုးက ရှေ့ကို ကိုယ်ကြီးကိုင်းပြီး ဒူးထောက်လျက်<br> ကျသွားတာဗျို့။ ဟာ
    စောကရင်ရှေ့ကို တိုးဝင်လာပြီ။<br> <br> "ဒုန်း"<br> <br> "ဟာ ရွှေမိုး သတိထား ။ ရွှေမိုး သတိထား"<br> <br> စောကရင်က
    သူ့ရဲ့ လက်သီးကြီးနှစ်လုံးနဲ့ ကိုရွှေမိုးရဲ့<br> နားထင်ကို နှစ်ဖက်ညှပ်ပြီး ရိုက်ချလိုက်တာဗျို့။<br> <br>
    "ဘုန်း"<br> <br> "ဟာ ရွှေမိုး"<br> <br><span> ကိုရွှေမိုး ရှေ့ကို ဟပ်ထိုးကျသွားပြီဗျို့။ကြို</span><wbr><span
        class="word_break"></span>းဝိုင်းဒိုင်က<br> ပြေးလာပြီး ထုံးစံအတိုင်း နံပတ်တွေ ရေရတာပေါ့ဗျာ။<br> <br> "တစ်
    နှစ် သုံး လေး ငါး ခြောက် ခုနှစ် ရှစ် ကိုး တစ်ဆယ်"<br> <br> နံပတ်ပြည့်သွားပြီ။ ကိုရွှေမိုးကတော့ လုံးဝကို
    ပြန်မထနိုင်တော့ဘူးဗျာ။<br> <br> "ဝေး"<br> <br> စောကရင် အော်ပြီဗျို့။ သူ နိုင်သွားပြီလေဗျာ။<br> ကျုပ်တို့ ရွာသား
    ကိုရွှေမိုး ရှုံးသွားပြီလေဗျာ။<br> ဒီတော့လည်း ပရိတ်သတ်က မဆိုးပါဘူးလေ။<br> လက်ခုတ်တွေ တီးပြီးတော့ စောကရင်ကို
    ဂုဏ်ပြုကြပါတယ်။<br> <br> စောကရင်ကလည်း သူ့ကို အခုလို ဂုဏ်ပြုတဲ့ ပရိတ်သတ်ကို<br> လက်အုပ်ချီပြီး ကြိုးဝိုင်းရဲ့
    လေးဘက်လေးတန်းကို ကန်တော့တယ်ဗျ။<br> ကြိုးဝိုင်းဒိုင်က ဒူးထောက်ပြီး ကိုရွှေမိုးကို လှုပ်နှိုးတယ်။<br>
    နှိုးလို့မရတာ
    လည်ပင်းကို စမ်းကြည့်တယ်<br> <br> "ဟာ"<br> <br> ကြိုးဝိုင်းဒိုင် ပါးစပ်ဟသွားတယ် ။ပြီးတော့
    အနိုင်အရှုံးဆုံးဖြတ်တဲ့<br> ဒိုင်တွေဘက်ကို လှည့်ကြည့်ပြီး ခေါင်းရမ်းပြတယ် ။<br> <br> "ဟင် ဘယ်လို ဖြစ်တုံး"<br>
    <br> "ဟာ ကိုရွှေမိုး ဘာဖြစ်တုံး"<br> <br> ပရိတ်သတ်က ကျွတ်စီ ကျွတ်စီ ဖြစ်ပြီဗျို့။အပြင်ဒိုင်တွေ<br> ကြိုးဝိုင်းထဲ
    ဝင်သွားပြီး ကိုရွှေမိုးကို စမ်းကြည့်ကြတယ်<br> ဟော ကျုပ်တို့ရွာက ကျန်းမာရေးမှူး ဦးဝင်းထိန် ကြိုးဝိုင်းထဲ<br>
    ဝင်သွားပြီး နားကြပ်နဲ့ ကိုရွှေမိုးကို စမ်းတယ် ။ ဦးဝင်းထိန်<br><span> ခေါင်းရမ်းပြလိုက်တယ်။ဒါ
        နောက်ဆုံးအဆုံးအဖြတ်ပေါ့ဗျာ</span>
    <br> ပရိတ်သတ်တွေအားလုံး
    ငြိမ်ကျသွားပြီဗျို့။<br> ပွဲတစ်ခုလုံး တိတ်ဆိတ်လို့ ။ စောကရင်ကလည်း<br><span> တော်တော်ကို
        စိတ်မကောင်းဖြစ်သွားပုံပါပဲ</span><wbr><span class="word_break"></span>ဗျာ။<span
        class="text_exposed_hide">...</span><span class="text_exposed_show"><br> ကြိုးဝိုင်းထောင့်ကလေးမှာ
        သွားထိုင်နေတယ်<br> <br> ကိုရွှေမိုးအလောင်းကို ကပ်နဲ့သယ်ထုတ်သွားပြီ။<br> လူတွေ အားလုံး လိုက်သွားကြတယ်<br>
        ဒိုင်က
        စောကရင် နိုင်ကြောင်း ကြေညာတယ်<br> လက်ဝှေ့ထိုးတဲ့ပွဲတွေမှာ ဒီလိုဖြစ်တတ်တဲ့အကြောင်း<br> ပြောတယ်။လက်ဝှေ့ပွဲ
        မစခင်
        ကတည်းက<br> နှစ်ဦးသဘောတူ လက်မှတ်ထိုးပြီးမှ အခုလို<br> ထိုးသတ်တာဖြစ်လို့ စောကရင်မှာ ရာဇဝတ်ကြောင်းအရ<br>
        အပြစ်မရှိကြောင်း ရှင်းပြတယ်။<br> <br> ပြီးတော့ စောကရင်ကို ဆုကြေးငွေ ပေးတယ်။<br><span> ဒီမှာတင် ပြဿနာ
            စတော့တာပေါ့ဗျာ။ကိုရွှေမိုးရ</span><wbr><span class="word_break"></span>ဲ့ညီ<br> ကိုရွှေဒိုးက
        ဒိုင်လူကြီးတွေရှေ့မှာ စောကရင်ကို စိန်ခေါ်တယ်။<br> <br> စောကရင်က ကိုရွှေဒိုးကို တောင်းပန်တယ်ဗျ။<br> အခုလို
        စိတ်လိုက်မာန်ပါ မလုပ်ဖို့ပြောတယ်။<br> ဒါပေမဲ့ အစ်ကိုအတွက် သွေးဆူနေတဲ့ ကိုရွှေဒိုးက<br> ဘယ်သူဖျောင်းဖျလို့မှ
        မရတော့ဘူးဗျို့။<br> ဒါနဲ့ပဲ နောက်ဆုံးတော့ လက်ဝှေ့ပွဲ နောက်ဆုံးညမှာ<br> စိန်ခေါ်ပွဲ ကျင်းပပေးဖို့
        ဒိုင်လူကြီးတွေရော<br> ရွာလူကြီးတွေရော စောကရင်ရော ကိုရွှေဒိုးရော<br> အားလုံးသဘောတူလိုက်ကြတယ်<br> <br>
        ဒီသတင်းက
        ဘုရားပွဲတစ်ဝိုက်ကို ချက်ချင်းပျံ့သွားပြီးတော့<br><span> အားလုံးက ပွဲကြီးပွဲကောင်းတစ်ပွဲတော့</span><wbr><span
            class="word_break"></span> ကြည့်ရပြန်ပြီဆိုပြီး<br><span> မျှော်လင့်နေကြတော့တာပေါ့ဗျ</span><wbr><span
            class="word_break"></span>ာ။<br> <br> ကျုပ်တို့ကတော့ ဘုရားပွဲကိစ္စ လုပ်လိုက်ကြ<br> ကိုရွှေမိုး အသုဘကိစ္စ
        လုပ်လိုက်ကြနဲ့ <br> တအားပင်ပန်းနေကြတာပေါ့ဗျာ။<br> အသုဘရက်အတွင်း ကိုရွှေဒိုးကို လုံးဝမတွေ့ရဘူးဗျ။<br> <br>
        "ကိုရွှေဒိုးတစ်ယောက် မမြင်ပါလားဗျ"<br> <br> လို့ ကျုပ်က ကိုဆိတ်ဖွားကို မေးလိုက်တယ်<br> ကိုဆိတ်ဖွားက
        ကျုပ်နားနားကိုကပ်ပြီး<br> တိုးတိုးလေး ပြောတယ်ဗျ။<br> <br> "တာတေ ကိုရွှေဒိုးက တောထဲဝင်သွားပြီကွ။<br> တောထဲမှာ
        တစ်ယောက်တည်း လက်ဝှေ့သွားကျင့်နေတယ်တဲ့"<br> <br> "ဟာ ဟုတ်လား ။ သူအစ်ကိုရွှေမိုး သင်္ဂြ ိုဟ်တဲ့နေ့က<br> ကျုပ်
        တွေ့လိုက်ပါတယ်"<br> <br> "အေး ဟုတ်တယ် ။ အဲဒါ ခဏလာတာ ။ ပြီးတော့<br> တောထဲ ပြန်ဝင်သွားတယ် "<br> <br>
        ကိုဆိတ်ဖွားလည်း ငြိမ်ပြီး စဉ်းစားနေတယ် ။<br> ကျုပ်လည်း တွေးနေမိတာပေါ့ဗျာ။<br> <br> (ကဝေပျံစာအုပ်ထဲမှာ
        'ပင်လယ်စုန်း 'မှာ ကိုဆိတ်ဖွားအကြောင်း<br> ကျုပ်ရေးခဲ့ပါတယ်)<br> <br> "တာတေ ငါ့သဘောပြောရရင်တော့ ရွှေမိုးက
        ရွှေဒိုးထက်<br> လက်ဝှေ့ပညာမှာ အပုံကြီးသာတာကွ။ ရွှေမိုးတောင် စောကရင်ကို<br> မနိုင်ရင် ရွှေဒိုးက စောကရင်ကို
        နိုင်ဖို့
        လွယ်ပါ့မလား"<br> <br> ကိုဆိတ်ဖွားပြောတာ အမှန်ဗျ။ ဒါ စေတနာစကားဗျ။<br> ကိုရွှေဒိုးအတွက် စိုးရိမ်လို့ပြောတာ ။
        <br>
        <br> "ကျုပ်လည်း ဒီအတိုင်း တွေးမိတာပဲဗျ။ ကိုဆိတ်ဖွားရဲ့။<br> ဒါပေမဲ့ အခြေအနေက လွန်သွားပြီလေ။ တရားဝင်
        စိန်ခေါ်ပြီး<br> ပွဲရက်တောင် သတ်မှတ်ပြီးသွားပြီလေ"<br> <br> "အေး အဲဒါကြောင့် ငါ စိုးရိမ်နေတာပေါ့ တာတေရ"<br>
        <br>
        "ကျုပ်လည်း ကိုရွှေဒိုးအတွက် စိတ်ပူမိတာပါပဲဗျာ"<br> <br> ကျုပ်နဲ့ ကိုဆိတ်ဖွား ပြောနေတာကို ဘေးက
        နားထောင်နေတဲ့<br>
        ကိုဖိုးထောင်ကလည်း ဝင်ပြောတယ်ဗျာ။ <br> <br> "သိပ်မပူပါနဲ့ကွာ ။ လက်ဝှေ့ထိုးတယ်ဆိုတာ ပညာသက်သက်လည်း<br>
        မဟုတ်ဘူးကွ။
        ကံလည်းပါတယ် တာတေရ ။ ကိုယ့်အတွက်<br> ထိုးကွက်ကောင်းတွေ အမှတ်မထင် ပေါ်လာရင် ကိုယ်ကလည်း<br> မိမိရရ
        ထိုးလိုက်နိုင်ရင်
        ကိုယ်နိုင်တာပဲကွ ။ ပြီးတော့<br> စောကရင်က ရွှေမိုးကိစ္စနဲ့ တော်တော်ကို တုန်လှုပ်သွားတာကွ။<br>
        လက်ဝှေ့သမားတစ်ယောက်ဟာ
        အဲဒီလို စိတ်တုန်လှုပ်သွားရင်လည်း<br> ရှုံးတတ်တာကွ"<br> <br> (ကိုဖိုးထောင်အကြောင်းကို
        'သံလက်ဝါးမဖဲဝါ'စာအုပ်ထဲက<br>
        ကိုးသင်္ချိုင်းပုဆိန်မှာ ဖတ်နိုင်တယ်ဗျ)<br> <br> "ဖိုးထောင် မင်းပြောချင်တာက စောကရင် ရှုံးနိုင်တယ်လို့<br>
        ပြောချင်တာမို့လား"<br> <br> "ဟုတ်တယ် ကိုဆိတ်ဖွားရဲ့ ။ ကျုပ်တော့ ရွှေဒိုးနိုင်မယ်ထင်တာပဲဗျာ"<br> <br>
        "ဖိုးထောင်
        မင်းစဉ်းစားနော် ။ ဟိုနေ့က ပွဲမှာ စောကရင်ကို<br> ရွှေမိုး ထိုးထားတာ နည်းနည်းနောနောမှ မဟုတ်တာကွာ။<br> ဒါတောင်
        ဒီကရင်က တောင့်ခံနိုင်တာကွ ။ ပြီးတော့<br> ဒီကောင်က လက်ဖျံတစ်လုံးတည်းကောင်ကွ။ အဲဒီလို<br> လက်ဖျံတစ်လုံးတည်း
        ရှိတဲ့ကောင်တွေက လွှတ်သန်တာနော"<br> <br> "ဒါတော့ ကိုဆိတ်ဖွားပြောတာ ဟုတ်တယ်ဗျ။ ကိုဖိုးထောင်ရဲ့။<br>
        ကိုရွှေမိုးကို
        နောက်လုပ်လိုက်တဲ့ နားထင်နှစ်ဖက်ကို ညှပ်ရိုက်ချလိုက်တာ<br> အဲဒီလက်ဖျံအားနဲ့ ရိုက်လိုက်တာဗျ။
        ကိုရွှေမိုးအသက်<br>
        ပါသွားတာနော်"<br> <br> "တာတေရေ လက်ဝှေ့ဆိုတာ သတိပဲကွ။ သတိတစ်ချက်<br> လွတ်သွားရင် ခံရမှာပဲ"<br> <br>
        ကိုဖိုးထောင်
        ပြောတာလည်း ဟုတ်တာပဲဗျ။ကျုပ်လည်း<br> ငိုင်ပြီး စဉ်းစာနေမိတော့တာပေါ့ဗျာ။ အသုဘအိမ်က ဝိုင်းထဲမှာ<br> ထိုးထားတဲ့
        ကနဖျင်းထဲမှာ ကိုယ်အုပ်စုနဲ့ ကိုယ် ရေနွေးကြမ်း<br> သောက် လက်ဖက်စားရင်း တိုးတိုး တိုးတိုး
        စကားပြောနေကြတာပေါ့ဗျာ။<br> အားလုံးကတော့ ကိုရွှေဒိုး ထပ်ပြီးဒုက္ခရောက်မှ စိုးရိမ်နေကြတာပေါ့ဗျာ။<br> <br>
        ဒါပေမဲ့
        ဘယ်လိုပဲ စိုးရိမ် စိုးရိမ် စကားက လွန်နေပြီဗျ။<br> လူကြီးတွေ အားလုံးရှေ့မှာ စိန်ခေါ်ပွဲလက်မှတ်တွေ
        ထိုးပြီးသွားပြီဗျ။<br> <br> ကိုရွှေဒိုးက တောထဲဝင်ပြီး လက်ဝှေ့ကျင့်နေလို့ စောကရင်ကလည်း<br> မီးလောင်ကုန်းက
        သူ့မိတ်ဆွေ တစ်ယောက်ရဲ့ အိမ်မှာ လက်ဝှေ့<br> ကျင့်နေတယ်ဗျ။<br> <br> အားလုံးမျှော်လင့်နေတဲ့နေ့ ရောက်ပြီပေါ့ဗျာ။
        ဒီနေ့ဟာ<br> လက်ဝှေ့ပွဲတွေ အားလုံး ပြီးသွားတဲ့နေ့ဗျ။ ညခုနှစ်နာရီမှာ<br> ကိုရွှေဒိုးနဲ့ စောကရင်
        နောက်ဆုံးပွဲထိုးမှာ
        ။ ပြီးရင် ဒီနှစ်ဘုရားပွဲအတွက်<br> ဗမာ့လက်ဝှေ့ပွဲ ပြီးဆုံးသွားပြီပေါ့ဗျာ။<br> <br><span>
            ထနောင်းကုန်း။မီးလောင်ကုန်း</span><wbr><span class="word_break"></span> ။ငွေတွင်းကုန်း။
        ဘန့်ဘွေးကုန်းစတဲ့<br>
        အနီးအနားရွာတွေက သူကြီးတွေ အကုန်ရောက်နေကြပြီ။<br> အရှုံးအနိုင်ကို ဆုံးဖြတ်မယ့် ဒိုင်လူကြီးသုံးယောက်နဲ့
        ရန်ကုန်က<br><span> လာတဲ့ ကြိုးဝိုင်းဒိုင်လူကြီးလည်း</span><wbr><span class="word_break"></span>
        ရောက်ပြီဗျ။<br>
        <br> ကြိုးဝိုင်းရဲ့ လေးဘက်လေးတန်းမှာ ရောက်နေတဲ့<br><span> ပရိတ်သတ်တွေကလည်းကြိတ်ကြိတ်</span><wbr><span
            class="word_break"></span>ကို တိုးနေတော့တာဗျို့။<br> စောကရင်က ဒူးဖုံးဘောင်းဘီအနီပေါ်မှာ
        ပုဆိုးပတ်စည်းထားတယ်။<br><span> ကိုရွှေဒိုးကဘောင်းဘီအနက်ပေါ်</span><wbr><span class="word_break"></span>မှာ
        ပုဆိုးပတ်စည်းထားတယ်။<br> <br> ဆိုင်းဝိုင်ူက ဧည့်ခံတီးလုံး စနေပြီဗျ။ဒီတစ်ခါ ကြိုးဝိုင်းထဲကို<br>
        အရင်ဝင်ရတဲ့သူက
        ကိုရွှေဒိုးဗျ။ တည်ငြိမ်နေတဲ့ မျက်နှာနဲ့<br> လက်ဝှေ့ရေးပြတယ်။ သဘောလောက်ပါပဲ။<br> သိပ်ကြာကြာ မပြပါဘူး။ပြီးတော့
        စောကရင်။<br> သူလည်း လက်ဝှေ့ရေးကို စတိလောက်ပဲ ပြတာဗျ။<br> <br> စောကရင်လည်း မျက်နှာ နည်းနည်းတော့
        ပျက်နေတယ်ဗျ။<br>
        ကိုဆိတ်ဖွားပြောတာ ဟုတ်လောက်မယ်။ လက်ဝှေ့ပွဲထုံးစံအတိုင်း<br> ကြိုးဝိုင်းဒိုင်က လက်ဝှေ့ပွဲမှာ
        မလုပ်ရမယ့်ကိစ္စတွေကို<br> ရှင်းပြနေတယ် ။ ပြီးတာနဲ့ တစ်ယောက် တစ်ထောင့်ဆီသွားပြီး<br> ရပ်နေရတာပေါ့ဗျာ။<br>
        <br>
        "နောင်"<br> <br> ပွဲတော့ စပြီဗျို့။နှစ်ယောက်သား ပြေးဝင်လာတယ်။<br> ဒါပေမဲ့ တစ်ယောက်ကို တစ်ယောက်
        လှည့်ပတ်ပြီး<br><span> အကဲခတ်နေတယ်ဗျ။ဘယ်သူမှစပြီး</span><wbr><span class="word_break"></span>
        မထိုးသေးဘူး။<br>
        ကြိုးဝိုင်းအလယ်မှာ လှည့်ပတ်ပြီး တစ်ယောက်ကိုတစ်ယောက်<br> ချောင်းနေတယ် ။ <br> <br> "ဖောင်း"<br> <br>
        "ဘုန်း"<br>
        <br> ကိုရွှေဒိုးက စထိုးတယ်ဗျ။ စောကရင်ရဲ့ မျက်နှာကို<br> လက်သီးတစ်လုံး ဝင်သွားတယ်။ ဖောင်း ဆို
        မြည်သွားတာဗျို့။<br>
        လက်သီးတစ်ချက် ထိတာလောက်တော့ စောကရင်က ဖြုန်တောင်<br> မဖြုန်ဘူးဗျို့။ ချက်ချင်းကို ပြန်ထိုးလိုက်တာ ဘုန်း
        ကနဲ<br>
        မြည်ပြီး ကိုရွှေဒိုးရင်ဘတ်ကို ထိတယ်။ တစ်ယောက်နဲ့<br> တစ်ယောက်ကတော့ လှည့်ပတ်ချောင်းနေတော့တာဗျ။<br> <br>
        "ဖုန်း
        ဖြောင်း"<br> <br> "ဝေး ရွှေဒိုးကွ ထနောင်းကုန်းသားကွ"<br> <br> ကိုရွှေဒိုးက စောကရင်ကို အငိုက်မှာ ခြေထောက်နဲ့
        ပတ်ပြီး<br> ကန်လိုက်တာဗျို့။ 'ဖုန်း'ဆိုတဲ့ အသံက လက်ပြင်ကို<br> ထိသွားတာ။ ပြီးတော့ တစ်ဆက်တည်း မေးဖျားကို
        ထိသွားပြီး<br><span> 'ဖြောင်း'မြည်သွားတာ။ဒီတစ်ခ</span><wbr><span class="word_break"></span>ါတော့ စောကရင်
        နောက်ကို<br> ယိုင်သွားပြီး ခြေတစ်လှမ်း နောက်ကို ဆုတ်သွားတယ်ဗျို့<br> <br> စောကရင်က ခေါင်းကို
        တစ်ချက်ခါလိုက်တယ်။<br> နည်းနည်းမူးသွားတယ် ထင်ရဲ့။ချက်ချင်း ပြေးဝင်လာတယ်။<br> ဒီလက်ဝှေ့ပွဲက
        တစ်ယောက်နဲ့တစ်ယောက်
        ဘာမာယာ<br> ဘာပရိယာယ်မှ မပါဘဲ ရိုးရိုးသားသား ပညာချင်းပြိုင်တဲ့ပွဲ<br> အစစ်ဗျ။<br> <br> တစ်ယောက်နဲ့တစ်ယောက်
        လှည့်ပတ်ပြီး ပြန်ချောင်းနေပြန်ပြီဗျ။<br> စောကရင်က အသားဖြူတော့ မျက်နှာက ချက်ချင်းကို<br><span>
            ရဲတက်လာတာဗျို့။ကိုရွှေဒိုးက</span><wbr><span class="word_break"></span>တော့ အညာသား အသားညိုညို<br>
        ဆိုတော့
        ချက်ချင်းမသိသားသေးဘူးဗျ။ စောကရင်က<br> ခုန်နေတယ်ဗျ။ စောကရင် ဘာလုပ်တော့မယ်ဆိုတာ<br><span> ကိုရွှေဒိုးက
            ကြိုသိနေတဲ့ပုံပဲဗျ။ခုန်ပြီ</span><wbr><span class="word_break"></span> စောကရင် ခုန်ကန်လိုက်ပြီ။<br> <br>
        "ဝှီး"<br> <br> လေကို ကန်မိတာဗျ။'ဝှီး'ကနဲ မြည်သွားတာဗျို့။<br> ဒီကန်ချက်သာ ထိသွားရင် ကိုရွှေဒိုး
        ပွဲသိမ်းသွားနိုင်တယ်။<br> ကိုရွှေဒိုးက ကိုယ်ကို နောက်ဘက်ကလေးယိမ်းပြီး ရှောင်ပေးလိုက်တယ်။<br> <br> ခြေဖျားက
        ကိုရွှေဒိုးရဲ့ ရင်ဘတ်ရှေ့က ကပ်ပြီး လွတ်သွားတာ။<br><span> ကိုရွှေဒိုးကလည်း
            အဆင့်သင့်ပြင်ပြီးသားဗျ။ဘယ်</span><wbr><span class="word_break"></span>တံတောင်နဲ့<br> စောကရင်ရဲ့ ပေါင်ကို
        ဆက်ကနဲ လှမ်းထောက်လိုက်တယ်။<br> <br> စောကရင် ချိန်ဆထားတဲ့အရှိန်ကို နောက်ထပ်အရှိန်တစ်ခု<br> ခပ်ပြင်းပြင်း
        ထပ်ပေါင်းပေးလိုက်တယ်။ ဟန်ချက်ပျက်သွားပြီပေါ့ဗျာ။<br> စောကရင် မြေကြီးပေါ်ကို ဝမ်းလျားမှောက် လဲကျသွားတယ်။<br>
        <br>
        "ဝေး…ကရင် သွားတော့မယ်ဟေ့"<br> <br> ပရိတ်သတ်က ကိုယ့်ရွာသားနဲ့ ရွာနီးချုပ်စပ်က လူတွေလေဗျာ။<br>
        ကိုရွှေဒိုးကိုပဲ
        အားပေးတာပေါ့ဗျ။ ဒါပေမဲ့လည်း ကျုပ်တို့<br><span> အညာသားတွေက သိပ်တော့
            မရိုင်းပါဘူးဗျာ။စောကရင်ကို</span><wbr><span class="word_break"></span>လည်း<br> အားပေကြပါတယ်။<br> <br>
        "စောကရင် ထ ထ မြန်မြန်ပြန်ထပြီး ထိုးကွ"<br> <br>
        ထပါတယ် ။ စောကရင်ကလည်း မြေပြင်မှာ လက်ထောက်ပြီး<br> ပြန်ထတယ် ။ ဒါပေမဲ့ တော်တော်တော့ ထယူရတယ်ဗျ။<br> စောကရင်
        ခုန်နေတယ်။ သွေးလှည့်ပတ်မှုကို မှန်အောင် ပြန်လုပ်တာ<br> ဖြစ်မှာဗျ။ မထိုးကြသေးဘူး ။ တစ်ယောက်ကို တစ်ယောက်<br>
        မျက်ခြည်မပြတ် ကြည့်နေတယ် ။<br> <br> တစ်ယောက်ရဲ့ ဟာကွက်ကို တစ်ယောက်က ချောင်းနေကြတာပေါ့ဗျာ။<br> <br>
        ကိုရွှေဒိုးက
        ရှေ့မှာကာထားတဲ့ လက်နှစ်ဖက်ကို ချက်ချင်း<br> အောက်ချလိုက်တယ်။ လျင်လိုက်တဲ့ စောကရင် ။ချက်ချင်း<br> ပြေးဝင်ပြီး
        ကိုရွှေဒိုးရဲ့ ရင်ဘတ်ကို ခေါင်းနဲ့ ပြေးဆောင့်တာဗျ။<br> <br> ဒါပေမဲ့ ကိုရွှေဒိုးက တမင်ဖွင့်ပေးလိုက်တဲ့
        အကွက်လေဗျာ။<br><span> ဘယ်လွယ်လွယ်နဲ့ရမလဲ။ကိုရွှေဒ</span><wbr><span class="word_break"></span>ိုးက ကိုယ်ကို
        ဆတ်ကနဲ<br> တိမ်းပြီး ရှောင်လိုက်တယ်။ ပြီးတော့မှ ဘယ်ဒူးနဲ့<br> ရင်ဝကို ဆတ်ခနဲ ထိုးလိုက်တယ်။ စောကရင်<br>
        မျက်နှာကြီးရှုံ့ပြီး ဟက်ထိုးကြီး လဲကျသွားရောဗျို့။<br> <br> "ဝေး…ကိုရွှေဒိုးတဲ့ဟေ့ ကရင်
        မထနိုင်တော့ဘူးကွ"<br>
        <br>
        "ဖြောင်း ဖြောင်း ဖြောင်း ဖြောင်း"<br> <br> အော်သံတွေရော လက်ခုတ်သံတွေရော ဆူညံနေတော့တာဗျာ။<br> ရွှေတောင်ဦး
        ဘုရားပွဲတင်မကဘူး ။ အနီးအနားရွာတွေပါ<br> လွှမ်းသွားလောက်ရဲ့ဗျ။ ဒီတစ်ခါတော့ စောကရင် <br><span>
            ချက်ချင်းမထနိုင်တော့ဘူးဗျာ</span><wbr><span class="word_break"></span>။သူတို့ဘေးမှာ ပတ်ပြေးပြီး<br>
        မျက်ခြည်မပြတ် ကြည့်နေတဲ့ ကြိုးဝိုင်းဒိုင်လူကြီးက<br> ထုံးစံအတိုင်း ပြေးပြီး နံပါတ်ရေပြီပေါ့ဗျာ။<br> <br>
        "တစ်
        နှစ် သုံး လေး ငါး ခြောက်"<br> <br> "ဝေး…"<br> <br> စောကရင် မထနိုင်တော့ဘူးထင်ပြီး လူတွေက အော်ကြတာဗျို့။<br>
        <br>
        "ခုနှစ်"<br> <br> ထပြီ။ စောကရင် ထလာပြီ။ နည်းနည်းတော့ ယိုင်သွားပြီဗျ။<br> သူ့ရင်ဘတ်ကို လက်နဲ့ဖိပြီး ခုန်ဆွ
        ခုန်ဆွ
        လုပ်နေတယ်။<br> <br> "ဟေ့ကောင် ကရင် အရှုံးပေးလိုက်တော့ မင်း ရှုံးနေပြီ"<br> <br> တစ်ယောက်တစ်ပေါက်ပေါ့ဗျာ
        အော်ဟစ်နေကြတာပေါ့။<br> ဒါကတော့ လက်ဝှေ့ပွဲရဲ့ ထုံးစံပေါ့။<br> <br> ဒါပေမဲ့ စောကရင်ကတော့ သူတို့ထင်သလောက်
        မပျော့ဘူးဗျ။<br> လက်ဝှေ့သမားပါဆိုဗျာ။ ဇာတ်မင်းသားမှ မဟုတ်တာ။<br> ဒါလောက်နဲ့တော့ ခွေကျသွားပါ့မလားဗျာ။<br> ဟော
        စောကရင် ပုံမှန်ဖြစ်သွားပြီဗျ။ ကိုရွှေဒိုးနဲ့<br> စောကရင်ထိုးတဲ့ပွဲဟာ တော်တော်ကို ကောင်းတဲ့ပွဲပါဗျာ။<br> <br>
        တစ်ယောက်ကို တစ်ယောက်တို့ လှည့်စားတာတို့ ဘာမှမလုပ်ဘဲ<br> ပညာသက်သက်ကို ပြိုင်ကြတာဗျ။ ဟာ…ဒီတစ်ခါတော့<br><span>
            စောကရင်က တိုက်ကွက်ပြောင်းသွားပြီဗျု</span><wbr><span class="word_break"></span>ိ့။ကိုရွှေဒိုးဆီကို<br>
        ပြေးဝင်တာဗျ။ လူချင်း ပြေးလုံးတာ။ထိုးပြီဗျို့။<br> ထိုးပြီ။နှစ်ယောက်စလုံး ထိုးကြတာဗျ။<br> <br> 'ခွပ်'
        'ဖြောင်း'
        'ခွပ်' 'ဖြောင်း' 'ဘုန်း'<br> <br> ရှောင်လည်း မရှောင်တော့ဘူး ။ နှစ်ယောက်သား<br> တေ့ပြီး ထိုးတာဗျ ။
        ဒီလိုတေ့ပြီးထိုးတော့ စောကရင်ရဲ့<br> လက်သီးက ပိုပြီး ပြင်းပုံရတယ် ။<br> သူက လက်ဖျံတစ်လုံးတည်းလူကိုဗျ။<br>
        ကိုရွှေဒိုး မျက်နှာတွေ ချက်ချင်းနီရဲပြီး ဖူးယောင်ကုန်တာဗျို့။<br> တော်တော်ကို ပါးနပ်တဲ့ စောကရင်ပဲဗျာ။<br>
        <br>
        သူ့ရဲ့ အားသာချက်ကို သူသိတာကိုးဗျ။<br> အတူတူယှဉ်ထိုးပေမယ့် ကိုရွှေဒိုး ပိုပြီး အထိနာတဲ့ပုံဗျ။<br> ကိုရွှေဒိုး
        နည်းနည်းယိုင်သွားတယ် ။ ဟော စောကရင်က<br> နောက်ကို ခွာလိုက်တယ် ။ ကိုရွှေဒိုးလည်း<br> နောက်ကို ဆုတ်လိုက်တယ် ။
        <br>
        လူချင်း ပြန်ခွာလိုက်ကြတာပေါ့ဗျာ။<br> <br> ဟာ စောကရင် ခုန်ပြီဗျို့။ လွှားကနဲပဲဗျာ။ ဘယ်သူမှကို<br> ထင်မထားတာဗျ
        ။
        ကို ရွှေဒိုးလည်း တင်ထားပုံ မရဘူး။<br> တိုက်ပြီဗျာ ။ တိုက်ပြီ ။ ဒူးနဲ့ တိုက်တာဗျို့။<br> ဒူးပျံမှ
        ဒူးပျံအစစ်ဗျာ။<br> <br> "ဘုန်း" "အင့် " "ဖုန်း"<br> <br> "ဘုန်း" ဆိုတာက ကိုရွှေဒိုးရဲ့ ရင်ဝတည့်တည့်ကို <br>
        စောကရင်ရဲ့ ညာဘက်ဒူးပျံ ဝင်သွားတာဗျို့။<br> <br> "အင့်" ဆိုတာက ကိုရွှေဒိုး အော်လိုက်တဲ့ အသံ။<br> "ဖုန်း"
        ဆိုတာက
        ကိုရွှေဒိုး ဖင်ထိုင်လျက် လဲသွားတာ။<br> ကိုရွှေဒိုးက ဖင်ထိုင်လျက် လဲရုံမကဘူး ။ ပက်လက်ပါ<br> လန်ကျသွားတာဗျာ ။
        ဘယ်လိုလူ ဒီဒူးပျံကို ခံနိုင်မှာတုံးဗျာ။<br> <br> "ဟာ"<br> <br> ကျုပ်တို့ အညာသားတွေရဲ့ ပါးစပ်က
        ပြိုင်တူထွက်လာတဲ့<br> အသံဗျ။ ပေါင်မှာ ထိုးကွင်းတွေ အပြည့်ထိုးထားတဲ့<br><span>
            ကြိုးဝိုင်းဒိုင်ကကိုရွှေဒို</span><wbr><span class="word_break"></span>းအနားကို ပြေးလာပြီး
        နံပါတ်ရေတယ်ဗျ။<br>
        <br> "တစ် ။ နှစ် ။ သုံး"<br> <br> ကိုရွှေဒိုးကတော့ လှုပ်တောင် မလှုပ်တော့ပါဘူးဗျာ။<br> <br> "လေး။ ငါး။
        ခြောက်"<br>
        <br> နည်းနည်းမှကို မလှုပ်တာဗျ။<br> <br> "ဟာ ရွှေဒိုး သွားပြန်ပြီထင်တယ်"<br> <br> "ရွှေမိုးနောက်ကို
        လိုက်သွားပြီကွ"<br> <br> တစ်ယောက်တစ်ပေါက် ပြောကြတာပေါ့ဗျာ။<br> <br> "ဒီကရင်ကို
        ဝိုင်းသတ်လိုက်ကြရအောင်ကွာ"<br>
        <br> ဒေါသကြီးသလောက် မိုက်မဲတဲ့ ကျုပ်တို့ရွာသား<br> ငထုံဆိုတဲ့ လူက အဖော်စပ်နေသေးရောဗျာ။<br> <br> "ဟေ့ကောင်
        ငထုံ ။
        မင်း ပါးစပ်ပိတ်ထားစမ်း ။<br> ဒါ ယောင်္ကျားတွေ သတ္တိပြိုင်တဲ့ပွဲကွ ။<br> မင်း နားလည်လား"</span><br> ငထုံ
    ငြိမ်သွားပြီဗျ။ ဘာမှမဟရဲတော့ဘူး ။<br> ကြိုးဝိုင်းဒိုင်လူကြီးတွေ ဆက်ပြီးနံပါတ်မှတ်တယ်။<br> <span
        class="text_exposed_hide">...</span><span class="text_exposed_show"><br> "ခုနှစ် "<br> <br> ဟော ကိုရွှေဒိုး
        ဆတ်ကနဲတုန်သွားတယ်။<br> <br> "ရှစ်"<br> <br> ဟာ လှုပ်လာပြီဗျို့။ လှုပ်လာပြီ။<br> <br> "ကိုး"<br> <br>
        "ဝေး"<br>
        <br> "ရွှေဒိုးကွ ရွှေဒိုး ဒါမှ ထနောင်းကုန်းသားကွ ထနောင်းကုန်းသွေး<br> နီကြောင်း ပြလိုက်စမ်းကွ"<br> <br>
        ကိုရွှေဒိုး
        မားမားကြီးကို ရပ်နေတာဗျ ။ စောစောက ဘာမှ<br> ဖြစ်မသွားသလိုပါပဲဗျာ ။ နည်းနည်းတော့ ခုန်ဆွ ခုန်ဆွ လုပ်နေတယ်။<br>
        သူ့ခေါင်းကိုလည်း ဘယ်ညာချိုးလိုက်တယ် ။<br> <br> "ဂျွတ် ဂျွတ်"<br> <br> ဟာ ကိုရွှေဒိုး ဇက်ချိုးတဲ့ အသံက
        ကျုပ်တို့တောင်<br> ကြားရတယ်ဗျ။ အံ့သြစရာ ကောင်းတာက စောကရင်ဗျ။<br> ပြန်ထလာတဲ့ ကိုရွှေဒိုးကို ပါးစပ်ကြီး ဟပြီး
        ကြောင်ကြည့်နေတာဗျ။<br> ကိုရွှေဒိုး ပြန်ထလာတာကို သူလည်း တော်တော်ကို<br> အံ့သြနေတဲ့ပုံပဲဗျ။ <br> <br>
        "ဝေး"<br>
        <br> "ရွှေဒိုးဟေ့"<br> <br> ကိုရွှေဒိုးက စောကရင်ကို မထေမဲ့မြင် အမူအရာနဲ့<br> လက်ယပ်ခေါ်တယ် ။ ကျုပ်
        ကြားဖူးတယ်ဗျ။<br> လက်ဝှေ့သမားကောင်းဆိုတာ ဘယ်နှခါလဲလဲ <br> ပြန်ထနိုင်ရမယ်တဲ့ဗျို့။<br> <br> ဟော စောကရင်
        ပြေးဝင်သွားပြန်ပြီ။<br><span> စောကရင်က လက်ဖျံရိုးတစ်လုံးတည်းပါတဲ့</span><wbr><span class="word_break"></span>
        သူ့ရဲ့<br> အားသာချက်ကို သူ သိတာနေတာကိုးဗျ။<br> <br> အတူယှဉ်ပြီး တစ်ယောက် တစ်ချက်ထိုးရင်<br>
        လက်သီးပြင်းအားမှာ
        သူ့ကို ကိုရွှေဒိုး မယှက်နိုင်ဘူး<br> ဆိုတာ သိနေတာဗျို့။ ကိုရွှေဒိုးကလည်း လူပါးပဲဗျာ။<br> ဒီတစ်ခါ
        ပြေးဝင်လာတဲ့
        စောကရင်ကို အနားရောက်တဲ့အထိ<br> အကပ်မခံတော့ဘဲ ညာဖြောင့်လက်သီးနဲ့ လှမ်းထောက်ထားတယ်။<br> <br> "ဘုန်း"<br> <br>
        ကိုရွှေဒိုး ထိုးလိုက်တဲ့ ညာဖြောင့်လက်သီးက<br> စောကရင်ရဲ့ ဘယ်ဘက်ရင်အုံကို တန်းထိတာဗျ။<br> အနားကပ်ပြီး
        ထိုးဖို့ကို
        စိတ်စောနေတဲ့ စောကရင် တုန့်ကနဲ<br> ရပ်သွားတယ်။<br> <br> "အဲဒါ တစ္ဆေလက်သီးကွ မြည်းကြည့်ပေတော့"<br> <br> "ဘုန်း
        ဘုန်း ဘုန်း "<br> <br> ဟာ မြန်လိုက်တဲ့ ကိုရွှေဒိုးဗျာ ။ ဖြောင့်လက်သီး သုံးချက်<br> ဆက်ထိုးတာဗျ။ စောကရင်ကလည်း
        ကာတာပဲဗျ။<br> ဒါပေမဲ့ ကိုရွှေဒိုးရဲ့ လက်သီးပြင်းအားကို စောကရင်<br> ဘယ်လိုမှ ကာလို့မရဘူး ။ ငုံ့ရှောင်လို့လည်း
        မလွတ်ဘူးဗျ။<br> ကိုရွှေဒိုးရဲ့ လက်သီးက အောက်ကို နှိမ့်ပြီး လိုက်ထိုးတယ်။<br> <br> စောကရင် နောက်ကို
        ခုန်ပြီးဆုတ်တယ် ။လိုက်တယ်ဗျို့။<br> ကိုရွှေဒိုးကလည်း ခုန်ပြီးလိုက်တာဗျ။<br> <br> "ဘုန်း ဘုန်း ဘုန်း "<br>
        <br>
        ထိုးချက်ကလည်း တစ်မျိုးတည်းဗျ။ ညာဖြောင့်လက်သီး။<br> ထိုးတဲ့နေရာကလည်း တစ်နေရာတည်းဗျ။ ဘယ်ဘက်ရင်အုံ။<br>
        တစ်ချက်မှလည်း မလွဲဘူးဗျ။ မြန်လိုက်တဲ့ လက်သီးချက်ကလည်း<br> သေနတ်ကျည်ဆံလား ထင်ရတယ်<br> <br> "ခွပ်"<br> <br>
        ရင်ဘတ်ကို ထိုးနေရာကနေ စောကရင်ရဲ့ လွတ်နေတဲ့<br> မေးဖျားကို တစ်ချက်ထိုးလိုက်တယ်ဗျ။ စောကရင်<br> တစ်သက်မှာ
        ဒီလောက်မြန်တဲ့ လက်သီးချက်မျိုး<br> မြင်ဖူးပုံမပေါ်ဘူးဗျ။ ဘယ်လို ရှောင်ရမှန်းကို သိပုံမပေါ်တာ။<br> စောကရင်
        ခေါင်းက
        နောက်ကို လန်သွားတယ်။<br> <br> "ဘုန်း ဘုန်း ဘုန်း"<br> <br> ကိုရွှေဒိုးကတော့ ဒီတစ်နေရာတည်းကိုပဲ <br>
        ဆက်တိုက်ထိုးနေတာဗျို့။<br> <br> "ဝေး"<br> <br> "ရွှေဒိုးတဲ့ဟေ့"<br> <br> ဆိုတဲ့ အသံကြီးတွေကတော့ မြေကြီးပါ
        တုန်နေသလား<br> မှတ်ရတယ်ဗျာ။ ဟော ဘာမှပြန်မခုနိုင်တော့တဲ့ စောကရင်ကို<br> ပွဲသိမ်းထိုးဖို့ ထိုးနေတဲ့
        လက်သီးချက်တွေကို ရပ်လိုက်ပြီး<br> ညာလက်သီးကို တစ်ကိုယ်လုံး အားထည့်လိုက်တယ် ။<br> <br>
        "တစ္ဆေလက်သီးတဲ့ဟေ့"<br>
        <br> "ဘုန်း"<br> <br> "အင့် ။ ဒုတ် ။ ဘုန်း "<br> <br> ကိုရွှေဒိုးရဲ့ လက်သီး ထွက်လာလိုက်တာ အမြောက်ကျည်ဆံ<br>
        ထွက်လာသလား ထင်ရတယ်ဗျာ ။ 'ဝီး' ကနဲတောင်<br> မြည်သွားတယ်။စောကရင်ရဲ့ ယောင်ကိုင်းနေတဲ့<br> ဘယ်ဘက်ရင်အုံကို
        'ဘုန်း'ကနဲ ထိတယ်။ စောကရင်<br> ပါးစပ်က 'အင်း'ဆိုတဲ့ ညည်းသံကြီး ထွက်လာပြီး<br> မြေပြင်ပေါ်ကို 'ဒုတ်'ကနဲ
        ဒူးထောက်လျက်ကြီး<br> ပြုတ်ကျသွားတယ်။<br> <br> ပြီးတော့မှ စောကရင်ရဲ့ ကိုယ်လုံးကြီးက ရှေ့ကို ဟပ်ထိုးကြီး<br>
        ပြုတ်ကျသွားတယ်။ဟာ သွေးတွေဗျို့ ။ သွေးတွေ။<br> စောကရင်ရဲ့ ပါးစပ်က သွေးတွေ ဒလဟောကို<br> စီးကျလာတာဗျ ။
        မြေကြီးပေါ်ကို အိုင်ထွန်းသွားတာ။<br> <br> "တစ် နှစ် သုံး လေး ငါး ခြောက် ခုနှစ် ရှစ် ကိုး တစ်ဆယ်"<br> <br>
        "ဝေး"<br> <br> "ရွှေဒိုး နိုင်ပြီကွ"<br> <br> "တို့ရွာသား နိုင်ပြီဟေ့"<br> <br><span> လူဆိုတာ
            ခွေးနှစ်ကောင်ကိုက်ရင်တောင်</span><wbr><span class="word_break"></span> ကိုယ့်အိမ်က<br> ခွေးကို
        နိုင်စေချင်တာမို့လားဗျာ ။ အော်သံဟစ်သံတွေက<br> ကျွက်ကျွက်ကို ညံနေတော့တာပေါ့ဗျာ။ ဆေးမှူးနဲ့ ဒိုင်လူကြီးတွေ<br>
        အနီးအနား ရွာတွေက သူကြီးနှစ်ယောက်ရယ် အားလုံးခုနှစ်ယောက်<br> စောကရင်ကို စစ်ဆေးကြတယ်။ ဆေးမှူးက သေသေချာချာ<br>
        စစ်ပြီးမှ ခေါင်းခါပြတယ် ။<br> <br> "အသက်မရှိတော့ဘူးဗျ။ ရင်ဘတ်အောက်က အရိုးကျိုးပြီး<br> နှလုံးကို
        ထိုးစိုက်သွားပုံရတယ်"<br> <br> "ဟာ …သေသွားပြီတဲ့ဟ ။ ဒါဆို ရွှေမိုးအတွက် ကျေပြီပေါ့ကွာ"<br> <br>
        တစ်ယောက်တစ်ပေါက်
        ပြောကြပြန်တာပေါ့ဗျာ။<br> ကြိုးဝိုင်းဒိုင်လူကြီးက ရွှေဒိုး နိုင်ကြောင်း ကြေညာတယ်။<br> စောကရင် သေသွားပေမယ့်
        လက်ဝှေ့ပွဲ မစခင် လက်မှတ်<br> ရေးထိုးကြတာဆိုတော့ ရာဇဝတ်မှု မမြောက်တဲ့အကြောင်းကို<br> ထုံးစံအတိုင်း
        ဒိုင်လူကြီးက
        ရှင်းပြတယ်။<br> <br> စောကရင်ရဲ့အလောင်းကို ကိုရွှေမိုးရဲ့ အလောင်းလိုပဲ<br> ကပ်နဲ့သယ်ထုတ်သွားတယ် ။
        ကိုရွှေမိုးကိုတော့ <br> ဆုကြေးတွေ ပေးလိုက်တာပေါ့ဗျာ ။ ဒီနှစ် <br> ရွှေတောင်ဦးဘုရားပွဲမှာ ကျင်းပတဲ့
        လက်ဝှေ့ပွဲကြီးကတော့<br> မကြုံစဖူးတွေ ကြုံပြီး ပြီးသွားခဲ့တာပေါ့ဗျာ။<br> <br> အဲဒီမှာတင် ဇာတ်လမ်းက
        စတော့တာဗျ။<br>
        ရွာသားတွေက ကိုရွှေဒိုးကို ပခုံးမှာထမ်းပြီး ရွာထဲ<br> ခေါ်သွားကြတယ် ။ ရွာထဲမှာ လျှောက်လှည့်ကြတယ်။<br>
        လူတွေကလည်း
        နောက်ကအုံပြီး လိုက်သွားကြတာပေ့ါဗျာ။<br> <br> အဲဒီည အောင်ပွဲခံကြတာပေါ့ ။ ကျုပ်လည်း သွားပါတယ်။<br>
        ကိုရွှေဒိုးတို့
        အိမ်က ဝိုင်းထဲမှာ အောက်လမ်းဓါတ်မီးတွေ<br> ထွန်းလို့ဗျ။ အားလုံးပျော်နေကြတာ။<br> <br> "ရွှေဒိုးရေ မင်းကတော့
        မင်းအစ်ကို ရွှေမိုးအတွက်<br> တာဝန်ကျေလိုက်ပြီပေါ့ကွာ"<br> <br> ရွာသားတွေက တစ်ယောက်တစ်ပေါက်နဲ့
        ပြောဆိုပြီး<br>
        ကိုရွှေဒိုးကို ဂုဏ်ပြုနေကြတာပေါ့ဗျာ။<br> <br> "ဟေ့ ငါ့ညီ ရွှေဒိုး ပြောစမ်း မင်းဘာစားချင်လဲ<br>
        ဘာသောက်ချင်လဲ။
        ဘယ်လောက်ကုန်ကုန် အစ်ကို ကျွေးမယ်<br> ငါ့ညီကို ဂုဏ်ပြုချင်လွန်းလို့ကွ"<br> <br> ကိုရွှေသောင်းကြီးဗျ။
        ဒယိမ်းဒယိုင်နဲ့ ဝိုင်းထဲဝင်လာပြီး<br> ကိုရွှေဒိုးကို မေးတယ်။ <br> <br> "ကျုပ် ဘဲကင်နှစ်ကောင် စားမယ် ။
        ပြီးတော့
        အရက်နှစ်ပုလင်း<br> သောက်မယ်"<br> <br> "ဟာ ရတာပေါ့ ရွှေဒိုးရ ။ ရတာပေါ့ ။ ဟေ့ကောင် <br> စံဘော် လာကွာ ။
        မင်းတို့အစ်ကိုကြီး ရွှေဒိုး ထနောင်းကုန်းသာူ<br> သတ္တိခဲကြီး အတွက် အခုချက်ချင်း သွားဝယ်စမ်းကွာ။<br> ရော့
        ဟောဒီမှာ
        ပိုက်ဆံ ငပိန့်ကို ပြောလိုက် ။<br> လိုရင် နောက်နေ့ ကိုရွှေသောင်း ပေးမယ်လို့ "<br> <br> စံဘော်နဲ့
        ကောင်လေးနှစ်ယောက်
        ချက်ချင်းပြေးသွားကြတယ်<br> ဒီအချိန်မှာက ကိုရွှေဒိုးအတွက်ဆိုရင် ဘာမဆို လုပ်ပေးမယ့်<br> လူချည်းပဲဗျ။ မကြာပါဘူး
        ။
        စံဘော်တို့အုပ်စု ဘုရားပွဲဈေးက<br> အပြေးပြန်ရောက်လာတယ် ။<br> <br> "ရော့ ညီလေး သောက် စား"<br> <br>
        ကိုရွှေသောင်းက
        ကိုရွှေဒိုးအတွက် ဘဲကင်နှစ်ကောင်နဲ့<br> အရက်နှစ်လုံး ချပေးလိုက်တယ် ။ အရက်ကတော့<br> အဖြူပေါ့ဗျာ။ <br> <br>
        "နေဦးဗျ
        ဒီမှာ ကိုပိန်က ကိုကြီးရွှေဒိုးအတွက် ဂုဏ်ပြုတဲ့<br> အနေနဲ့ သပ်သပ်ပေးလိုက်တာ"<br> <br> "ဘာတုံးကွ ကျောက်ခဲ"<br>
        <br>
        "အရက်တစ်ပုလင်းနဲ့ ဘဲကင်တစ်ကောင်ဗျ"<br> <br> "ဟာ …ကောင်းတာပေါ့ကွာ ။ သိပ်ကောင်းတာပေါ့"<br> <br> ကိုရွှေဒိုးက
        အရက်ပုလင်းကိုဖောက်ပြီး ဒီအတိုင်း<br> မော့သောက်လိုက်တယ် ။<br> <br> "ဟာ"<br> <br> ကျုပ်တို့တွေ 'ဟာ'ကနဲကို
        အော်လိုက်မိတာဗျ။<br> ဘာဖြစ်လို့လဲဆိုတော့ အရက်ပုလင်းကို မနားတမ်း<br> မော့တာ ကုန်သွားလို့ဗျို့။ ဘဲကင်
        စားတယ်။<br>
        <br> "ဟာ"<br> <br> ဘဲတစ်ကောင်ကို စားလိုက်တာမှ ပြိုက်ကနဲကို<br> ကုန်သွားတာဗျို့။ <br> <br> "ရွှေဒိုး
        တောထဲမှာသွားပြီး လက်ဝှေ့ကျင်နေတုန်း<br> ဘာမှ မစားဘူး ထင်တယ်ကွ"<br> <br> "ဟုတ်မှာပေါ့ဗျ အစ်ကိုအတွက်
        ဇောကပ်နေတာ<br> ရှိမှပေါ့ဗျ"<br> <br> "မဟုတ်ဘူးဗျ ။ ဒါယောင်္ကျားအားမာန်ဗျ။ စစ်ပွဲနိုင်တဲ့<br>
        စစ်သူကြီးလိုနေမှာပေါ့ဗျာ"<br> <br> ဟာ သောက်ပြန်ပြီဗျို့။ နောက်ထပ်တစ်ပုလင်း<br> ဒီတစ်ပုလင်းလည်း
        တစ်မော့တည်းပဲဗျ။<br> အကုန်ပြောင်းသွားတော့မှ ပါးစပ်က ပုလင်းကို<br> ခွာလိုက်တာဗျ။ ဟာ စားပြန်ပြီဗျို့။<br> <br>
        ဘဲကင်နောက်တစ်ကောင် ။ဒါလည်း ပြိုက်ကနဲ<br> ပြိုက်ကနဲ ကုန်သွားတာပါပဲဗျာ။ ဝိုင်းထဲမှာ<br> လူတွေကလည်း ပြည့်လို့။
        ကိုရွှေဒိုးကလည်း<br> သောက်ဆဲ စားဆဲဗျ။ ကျုပ်ကတော့ အိမ်ပြန်လာခဲ့တယ်။<br> <br> ဘုရားပွဲဘက်တောင် ကျုပ်
        ပြန်မသွားဘူးဗျ။<br> ဘယ်လိုဖြစ်တယ်မသိဘူး ။ အိပ်ချင်တာ <br> မျက်လုံးကြီးတွေ ပိတ်ကျလာတာ။ <br> <br> ကျုပ်
        အိမ်ရောက်တာနဲ့ အိပ်ရာထဲဝင်ပြီး<br> အိပ်တော့တာဗျို့။ အဘနဲ့ အမေတောင် <br> မအိပ်ကြသေးဘူးဗျ။<br> <br> "ဟာ တာတေ ။
        နေမကောင်းဘူးလား ။ တန်းအိပ်တော့တာပဲ။<br> ဘာဖြစ်လို့တုံး"<br> <br> "ဘာမှမဖြစ်ပါဘူး အမေရ ။ ကျုပ်
        အိပ်ချင်လို့ပါ"<br> <br> "ငွေစိန်ရယ် နင့်သား ဘုရားပွဲမှာ ညတိုင်းလုပ်ကိုင်နေတာ<br> ဘယ်လောက်ကြာပြီတုံး ။
        ဒီကြားထဲ
        ကိုရွှေမိုးကိစ္စက<br> ပေါ်လာတော့ အဲဒီမှာ သွားလုပ်ကြရသေးတာမို့လား။<br> အိပ်ချင်မှာပေါ့ ။ အိပ် ။ အိပ် ။
        လူလေး"<br>
        <br> ကျုပ် အိပ်ပျော်သွားတယ်။ ဘယ်လောက်ကြာသွားလဲတော့<br> မသိဘူးဗျ။<br> <br> "တာတေ ထစမ်း ။ ငါ နင့်ကို
        ပြောစရာရှိလို့ လာတာ"<br> <br> ကျုပ် ဆတ်ကနဲ ကုန်းထတယ်။ ကျုပ်အိပ်တဲ့ကုတင်ဘေးမှာ<br> ရပ်နေတာ မဖဲဝါဗျ ။ ဟိုတစ်ခါ
        ညောင်ကုန်းကအပြန်<br> တွေ့တဲ့ ကောင်မလေးပုံစံဗျ။<br> <br> (မဖဲဝါရဲ့အိမ်မှာ ပုံစံပြောင်းထားတဲ့
        မဖဲဝါအကြောင်း<br>
        ကျုပ် ရေးခဲ့ပြီးပါပြီ)<br> <br> "အမိန့်ရှိပါ သင်္ချိုင်းရှင်မ မဖဲဝါ"<br> <br> "တာတေ လက်ဝှေ့ပွဲမှာ ကရင်ကို
        ထိုးသတ်သွားတာ<br> ရွှေဒိုး မဟုတ်ဘူးဟဲ့ ။ အဲဒါ ရွှေမိုး ။ တစ္ဆေဖြစ်နေတဲ့<br> ရွှေမိုး ထိုးတာ ။ ရွှေဒိုးက
        သတိလစ်ပြီး
        လိပ်ပြာလွင့်သွားတဲ့အချိန်<br> ဘေးမှာအဆင်သင့်စောင့်နေတဲ့ ရွှေမိုးက ရွှေဒိုးရဲ့<br> ကိုယ်ထဲကို ဝင်လိုက်တာ။
        နင်တို့
        မကြားကြဘူးလား။<br> တစ္ဆေလက်သီးလို့ ရွှေမိုး အော်တာကို"<br> <br> "ဟာ ဒါတော့ ကြားသားဗျ ။ ကျုပ်က
        လက်ဝှေ့ရေးတစ်ခုလို့<br> ထင်လို့"<br> <br> "နင် အခုချက်ချင်းသွား ။ ငါ့ကိုယ်ခွဲအရုပ်ကိုပြပြီး<br> ရွှေမိုးကို
        ထွက်ခိုင်းလိုက် ။ ကြာရင် ရွှေဒိုး ပြန်ဝင်လို့ရမှာ<br> မဟုတ်ဘူး ။ အဲဒီ ဝိုင်းထဲမှာ ရွှေဒိုး ရှိတယ်။ ရွှေမိုး
        ထွက်သွားရင်<br> ရွှေဒိုးရဲ့ ဝိညာဉ်က ချက်ချင်းပြန်ဝင်လိမ့်မယ်။<br> သွား…တာတေ ။ နင် အခုသွား"<br> <br> ကျုပ်
        လန့်နိုးသွားတယ်။ ဖြစ်မှဖြစ်ရလေဗျာ။ <br><span> ကျုပ် ဆိုင်းမနေတော့ဘူး။မျက်ကွင်း</span><wbr><span
            class="word_break"></span>ဆေးကွင်းပြီး<br> ကတ္တီပါအိတ်အနက်ကလေးကို ယူလိုက်တယ်။<br> <br> အဘနဲ့အမေကတော့
        အိပ်ပျော်နေကြပြီဗျ။<br> ည(၁၁)နာရီပဲ ရှိသေးတာပါ ။ ကိုရွှေမိုးတို့ဝိုင်းထဲ ကျုပ်ရောက်တော့<br>
        ကိုရွှေမိုးတစ္ဆေက
        ပွဲခံလို့ကောင်းတုန်းဗျ။ လူတွေကတော့<br> ပြန်ကုန်လို့ တော်တော် နည်းသွားပါပြီ။<br> ကိုရွှေဒိုးတို့ မိသားစုနဲ့
        လူရင်းတွေပဲ ကျန်ပါတော့တယ်။<br> <br> "ကိုရွှေမိုး ဒါကို သေသေချာချာ ကြည့်စမ်းဗျာ"<br> <br> ကျုပ်က
        ကတ္တီပါအိတ်အနက်ထဲက
        မဖဲဝါရဲ့ <br><span> ကိုယ်ခွဲအရုပ်ကလေးကိုထုတ်ပြ</span><wbr><span class="word_break"></span>ီး<br>
        တစ္ဆေကိုရွှေမိုးကို ပြတယ်။<br> <br> ကိုရွှေမိုးက မျက်လုံးကြီးပြူးသွားပြီး ချက်ချင်းနောက်ကို<br>
        ဆုတ်သွားတယ်။ပြီးတော့ ဒူးထောက်ပြီး ခေါင်းကြီးငုံ့ထားတယ်။<br> <br> "ဟေ့ကောင် တာတေ မင်းဘာပြောတာလဲ။<br> ဒါက
        ရွှေဒိုးလေ။ ရွှေမိုးက သေမှပဲ"<br> <br> "ခင်ဗျားတို့ မသိဘူး ခဏငြိမ်နေကြပါ ။<br> ဒါကိုရွှေဒိုး မဟုတ်ဘူး
        ကိုရွှေမိုး
        ဝင်နေတာ"<br> <br> "ဟေ ဟုတ်လား ။ဒါကြောင့်ကိုးကွ ။ ငါထင်တော့<br> ထင်သားကွ ။ ရွှေဒိုးက အရက်မှ မသောက်တတ်တာ။<br>
        ရွှေမိုးကသာ အရက်သောက်တာ"<br> <br> ကိုရွှေသောင်းက အံ့သြတဲ့အသံကြီးနဲ့ ပြောတာဗျ။<br> <br> "ကိုရွှေမိုး ခင်ဗျား
        ကြာကြာဝင်နေရင် <br> ခင်ဗျားညီ ကိုရွှေဒိုး ပြန်လာလို့ရမှာ မဟုတ်တော့ဘူး ။<br> ခင်ဗျားညီပါ သေသွားလိမ့်မယ် "<br>
        <br>
        ကိုရွှေမိုး ခေါင်းညိတ်ပြီး မျက်ရည်တွေ ကျနေတယ်။<br> သူတို့ မိသားစုတွေ ငိုကြတော့တာပေါ့ဗျာ။<br> ကျုပ်လည်း
        ဘာတတ်နိုင်မှာတုံး ။ ဒါ မဖဲဝါကိုယ်တိုင်<br> လွှတ်လိုက်တာပဲ။ ဒီလို မလုပ်ရင် ညီအစ်ကို နှစ်ယောက်လုံး<br>
        သေသွားမှာ
        ။<br> <br> "တာတေ ငါသွားမှာပါကွာ။ ငါ့ညီ ရွှေဒိုးကို <br> ငါ့လို အဖြစ်မခံပါဘူး တာတေရာ။ မင်း ရွှေဒိုးကို<br>
        တစ်ခုတော့ ပြောပေးပါကွာ ။ နောင်ကို ဘယ်တော့မှ<br> လက်ဝှေ့မထိုးပါနဲ့လို့ "<br> <br> "ဟာ …ပြောပေးပါ့မယ်ဗျာ ။
        ကျုပ်
        ပြောပေးပါမယ်"<br> <br> ဟော ဆတ်ကနဲ တုန်သွားတယ်ဗျ။ဒူးထောက်ပြီး<br><span>
            ခေါင်းကြီးငုံ့ထားတဲ့အတိုင်</span><wbr><span class="word_break"></span>း ငြိမ်ကျသွားတယ်။<br> ကျုပ်
        သိတာပေါ့ဗျာ ။ ကိုရွှေမိုး ထွက်သွားပြီ။<br> <br> ဟော ဟော ငုံ့ထားတဲ့ခေါင်းက ဖြည်းဖြည်းလေး<br> မော့လာတယ် ။
        ပြီးပြီလေ။ ကိစ္စပြီးသွားပြီ။<br> <br> ကျုပ် မဖဲဝါရဲ့ ကိုယ်ခွဲ အရုပ်ကလေးကို <br> ကတ္တီပါအိတ်အနက်ကလေးထဲကို
        ပြန်ထည့်လိုက်တယ်။<br> <br> "ရွှေမိုး မင်း ဘာစားချင်သေးတုံး ။ အစ်ကို ကျွေးမယ်"<br> <br> ကိုရွှေသောင်းကြီးက
        ငိုသံကြီးနဲ့ ပြောလိုက်တယ်<br> <br> ဘေးကလူတွေကလည်း မျက်ရည်သုတ်နေကြတာပေါ့ဗျာ။<br> <br> "ကိုကြီးရွှေသောင်း
        ဒါကိုရွှေမိုး မဟုတ်တော့ဘူး။<br> ကိုရွှေဒိုး ပြန်ရောက်လာတာဗျ။ ကိုရွှေမိုးက သွားပြီ"<br> <br> "ဟေ ဟုတ်လား
        တာတေ"<br>
        <br> ကိုရွှေဒိုးက လူတွေကို ကြောင်တောင်တောင်နဲ့ <br> လိုက်ကြည့်နေတယ် ။<br> <br> သူ ဘယ်ရောက်နေတာတုံးဆိုတာကို
        မသိသလိုပဲဗျ။<br> <br> "ကျုပ် ဘယ်ရောက်နေတာတုံး"<br> <br> "ကိုကြီးရွှေဒိုး ။ ဒါ ခင်ဗျားတို့ အိမ်လေ။ <br> ညက
        ခင်ဗျား
        လက်ဝှေ့ထိုးတယ်လေဗျာ ။<br> ခင်ဗျား နိုင်သွားတာလေ"<br> <br> ကျုပ်က ကိုရွှေဒိုး သတိရအောင် ပြောပြလိုက်တယ်<br>
        <br>
        "ဟေ ဟုတ်လား ။ ဟို စောကရင်ရော"<br> <br> "ခင်ဗျား ထိုးလိုက်လို့ သေသွားပြီဗျ"<br> <br> "ဟင် …ဟုတ်ရဲ့လား တာတေရ
        ။<br>
        စောကရင် ပြေးပြီ ဒူးနဲ့ တိုက်လို့ ငါ လဲသွားတာလေကွာ"<br> <br> "ဟုတ်တယ် ဒါပေမဲ့ ခင်ဗျား ပြန်ထလာပြီး
        စောကရင်ကို<br>
        ဆက်တိုက်ထိုးလိုက်တာ စောကရင် ရင်ဘတ်က<br> အရိုးကျိုးပြီး နှလုံးမှာ စိုက်သွားတယ်တဲ့ဗျ။<br> ခင်ဗျားရဲ့
        ညာဖြောင့်လက်သီးက တော်တော်ကို<br> ပြင်းတာ ကိုရွှေဒိုးရ"<br> <br> "ဟာ မဟုတ်တာကွာ ငါက ဘယ်သန်ကွ ။<br>
        ဘယ်ဖြောင့်ပဲ
        ထိုးတာ ။ ရွှေမိုးက ညာသန် ။<br> သူက ညာဖြောင့်ထိုးတာ"<br> <br> "မင်း အော်,အော်ပြီး ထိုးတာလေကွာ ။ ရွှေဒိုးရာ
        ။<br>
        တစ္ဆေ လက်သီးကွ မြည်းကြည့်စမ်းဆို "<br> <br> ကိုရွှေသောင်းကြီးက ဝင်ပြောတာဗျ ။<br> <br> "တစ္ဆေလက်သီး ဟုတ်လား
        ကိုကြီးရွှေသောင်း။<br> ဘာတုံးဗျ ။ တစ္ဆေလက်သီးဆိုတာ ။<br> ကျုပ်ဖြင့် ကြားတောင် မကြားဖူးပါဘူးဗျာ"<br> <br>
        ကိုရွှေဒိုးက ဖူးရောင်နေတဲ့ သူ့မျက်နှာကို ကိုင်ကြည့်ပြီး<br> စုတ်သပ်တယ်ဗျ။<br> <br> "ကဲ ကိုကြီးရွှေသောင်း
        စောစောက
        ကိုရွှေမိုးက<br> တစ္ဆေမို့လို့ မနာပေမဲ့ ကိုရွှေဒိုးက လူဆိုတော့ ဒဏ်ရာတွေ<br> နာနေပြီဗျ ။ ဆားကြပ်ထုတ်
        မြန်မြန်လုပ်ပေးတော့ဗျာ<br> ကျုပ်တော့ ပြန်ပြီဗျို့"<br> <br> ကျုပ် အိမ်ပြန်ရောက်တော့ သန်းခေါင်ကြက်တောင်<br>
        တွန်နေပြီဗျ ။</span>