<h3>တွင်းအောင်းတစ္ဆေ</h3>
<span> ဒီကောင်ကို ကျုပ်တို့သူငယ်ချင်းအားလုံး</span><wbr><span class="word_break"></span>က<br>
ပုရစ်လို့ ခေါ်တာဗျ။ ခေါင်းက ကြီးကြီး<br> နဖူးက ပြောင်ပြောင်၊ မျက်လုံးက ပြူးပြူး<br> မျက်နှာပေါက်ကလည်း
စုတ်ချွန်းချွန်းနဲ့ဗျ။<br> ဒါကြောင့်လည်း ပုရစ်လို့ ခေါ်တာပေါ့ဗျာ။<br> <br> စကားပြောတော့လည်း ခင် ဗျား
နားထောင်ကြည့်၊<br> ပုရစ်သံ၊ စူးစူးရှရှ အသံမျိုးဗျ၊ ဒီကောင်နာမည်က<br> သိန်းအေးတဲ့၊ ဒါပေမဲ့ တစ်ရွာလုံးက
သိန်းအေးလို့<br> ဘယ်သူမှ မခေါ်ဘူး၊ ပုရစ်ပဲ ခေါ်ကြတာ။<br> <br> သိန်းအေးကို ပုရစ်လို့ ခေါ်ရတဲ့ နောက်အကြောင်း<br>
တစ်ခု ရှိသေးတယ်ဗျ။ အဲဒါကတော့ တော်တော်<br> ထူးဆန်းတဲ့ ကိစ္စတစ်ခုပဲဗျာ။ ဘာလဲဆိုတော့<br> ပုရစ်နဲ့တူတဲ့ သိန်းအေးက
ပုရစ်ဖမ်းတဲ့နေရာမှာ<br> အတော်ဆုံးမို့လို့ပဲဗျ။ ကျုပ်တို့ ထနောင်းကုန်း<br> တစ်ရွာလုံးမှာ သိန်းအေးလောက်
ပုရစ်နှိုက်တဲ့<br> ကောင် တစ်ကောင်မှကို မရှိတာဗျ။<br> <br> ဟိုတုန်းက ကျုပ်သူငယ်ချင်း အောင်စိန်တို့<br>
လျင်တယ်ဆိုပေမယ့်လည်း ပုရစ်ဖမ်းရင်တော့<br> သိန်းအေးကို ဘယ်လိုမှကို မယှဉ်နိုင်တာဗျ။<br> နောက်ပြီးတော့
ပုရစ်ဆိုတဲ့ကောင်က လူကောင်<br> သေးသေးညှက်ညှက်ကလေးဗျ။ အင်္ကျီချွတ်ထားရင်<br> ရင်ဘတ်မောက်မောက်ကလေးနဲ့။<br> <br>
ပုရစ်က သူရဲ့ အသံစီစီ စူးစူးရှရှလေးနဲ့ <br> စကားကို အော်ဟစ်ပြောတဲ့အခါ ရွာထဲက<br> လူတွေက …<br> <br> "ပုရစ်ရာ
မင်းကလည်း စကားကို ပုရစ်သံနဲ့<br> ပြောပြန်ပြီ"<br> <br> လို့ ပြောကြသဗျ။ အဲဒါအခါမျိုးဆိုရင် <br> နောက်တစ်ယောက်က
…<br> <br> "ဟကောင်ရ၊ ပုရစ်ပါဆိုနေမှ ပုရစ်သံနဲ့ <br> ပြောမှာပေါ့ကွ "<br> <br> လို့ ပြောကြတယ်၊ ပုရစ်က
ကျုပ်သူငယ်ချင်းဗျ။<br> ဒါပေမဲ့ ဒီကောင်က မြို့ကျောင်းတော့ မတက်ဘူးဗျ။<br> လေးတန်းအောင်ပြီးတော့ ရွာမှာပဲ
နေခဲ့တော့တာ။<br> ဒါပေမဲ့ ရပ်ရေးရွာရေး ရှိလို့ကတော့ ပုရစ်က<br> ကျုပ်တို့အရင် ရောက်နေတဲ့ကောင်ဗျ။<br> ပြီးတော့
ပုရစ်က လွှတ်ဖင်ပေါ့တာ။ဘာပဲလုပ်စရာ<br> ရှိရှိ သူများအလုပ်ကို ထိုင်စောင့်နေတာ မဟုတ်ဘူး<br> ရှေ့က
ထလုပ်တဲ့ကောင်။<br> <br> ပုရစ်က ပုရစ်နှိုက်တဲ့နေရာ ၊ ပုရစ်ဖမ်းတဲ့<br> နေရာမှာတင် ချန်ပီယံဖြစ်တာ မဟုတ်ဘူးဗျ။<br>
တောထဲဝင်ပြီး ခါထောင်တဲ့နေရာမှာလည်း<br> လွှတ်တော်တာဗျ။ ခါထောင်တယ်ဆိုတာ<br> တည်တဲ့ ခါတစ်ကောင် ရှိရတာဗျ။
ပုရစ်မှာ<br> ခါတည်ဖို့ ခါတွေ မွေးထားတာ ရှိတယ်လေဗျာ<br> <br> ခါသားစားချင်လို့ကတော့ ပုရစ်ကိုသာ ပြောလိုက်၊<br>
ပြီးရင် တစ်ရက် နှစ်ရက်စောင့်၊ ခင်ဗျား ခါသားဟင်းနဲ့<br> ထမင်းတစ်ဝစားဖို့သာ ပြင်ထား၊ ဟိုတုန်းက<br> ဆိုရင် ပုရစ်မှာ
ကြက်တည်တဲ့ တောကြက်<br> တစ်ကောင် ရှိတယ်ဗျ။ အဲဒီတည်ကြက်ကလေး<br> ရှိတုန်းကဆိုရင် ကျုပ်တို့ သူငယ်ချင်းတစ်စု<br>
ထန်းရည်ခါးနဲ့ ကြက်သားဆိုတာ <br> သိပ်ပြတ်လှတယ်ကို မရှိတာဗျ<br> <br> ကျုပ်တို့အညာမှာ ဆောင်းမြေပဲနှုတ်တဲ့<br>
အချိန်ဆိုတာ တော်တော်အေးနေပြီဗျ။<br> ပဲနှုတ်၊ ပဲခြွေနဲ့ တစ်နေကုန် ပင်ပန်းကြတော့<br> ညဆိုရင် တုံးထိုးထားသလို
အိပ်ကြတော့တာပေါ့ဗျာ<br> ပဲသိမ်းလို့ပြီးပြီဆိုတော့ ဆီကြိတ်ဖို့ လှမ်းတာလှမ်း<br><span>
    ထွတ်တာထွတ်လုပ်ကြရပြန်ရောဗျ</span><wbr><span class="word_break"></span>။<br> <br> ညနေစောင်းမှ ကျုပ်လည်း
အလုပ်တွေ <br> နားလိုက်ပြီး ရေမိုးချိုးရတာဗျို့။ ကျုပ် ရေမိုးချိုး<br> အဝတ်အစားလဲပြီး ကွပ်ပျစ်မှာ
နဂါးဆေးပေါ့လိပ်<br> ကလေး ထိုင်ပြီး ဖွာနေတုန်း ရှိသေးဗျ။<br> <br> "ဟေ့ကောင် တာတေ၊ အလုပ်တွေ ပြီးပြီလားကွ "<br>
<br> ဝိုင်းဝက အော်ပြောတဲ့ အသံဗျ။ <br> ကျုပ် လှည့်ကြည့်စရာတောင် မလိုဘူးဗျာ။ <br> ဒီတစ်ရွာလုံးမှာ ဒီအသံမျိုးက
ဒီတစ်သံပဲ<br> ရှိတာဆိုတော့ …<br> <br> "ဟေကောင် ပုရစ် လာလေကွာ၊ မတ်တတ်ကြီးရပ်လို့<br> ဘာလုပ်နေတာတုံး "<br> <br> "ဟ
တာတေ၊ ထိုင်ဖို့ လာတာ မဟုတ်ဘူးကွ<br> သွားဖို့ လာခေါ်တာ "<br> <br> ကျုပ်က ပုရစ်ကို လှမ်းကြည့်လိုက်တယ်<br> ပုရစ်က
သူ့လက်ထဲမှာ ကိုင်လာတဲ့ ငှက်ပျောဖက်<br> ထုပ်ကြီးကို မြှောက်ပြတယ်။<br> <br> "ဘာထုပ်ကြီးတုံးကွ ပုရစ်ရဲ့ "<br> <br>
"ခါတွေလေကွာ၊ ငါ မနေ့က ခါထောင်တာ<br> အကောင်သုံးဆယ်လောက် ရလို့ကွ၊<br> သေသေချာချာ ကြော်ထားတာ။ လာကွာ<br>
ကိုထွန်းကျော်ကြီးထန်းတဲ သွားရအောင် "<br> <br> တာတေတို့က ဒါမျိုးဆိုရင် နှစ်ခါခေါ်ရရိုး<br> ရှိတာမှ မဟုတ်တာ၊
အိမ်ပေါ် ကပျာကယာတက်။<br> သေတ္တာဖွင့် ပိုက်ဆံယူ၊ ပြီးတော့ ပုရစ်နဲ့ ရွာပြင်ကို<br> သုတ်ခြေတင်တော့တာပေါ့ဗျာ။
ပုရစ်က<br> ခါကြော်လာမှတော့ ကျုပ် ထန်းရည်ဖိုး<br> ရှင်းရမှာပေါ့ဗျာ။ ဒီနေ့လည်း ကိုထွန်းကျော်<br> ထန်းတဲက
လူအပြည့်ပဲဗျ။<br> <br> ဝါးကွပ်ပျစ်တွေပြည့်လို့ ကျုပ်တို့နှစ်ယောက်<br> ထနောင်းပင်လေးအောက်မှာ
ထန်းကျောဖျာ<br><span> တစ်ချပ်ခင်းပြီး နှစ်ယောက်တစ်ဝိုင်းဖွဲ့ရတော</span><wbr><span
    class="word_break"></span>့တာပေါ့ဗျာ။<br> ပုရစ် ယူလာတဲ့ ခါကြော်ထုပ်ကို ဖြည်ပြီး<br> ဝိုင်းအလယ်မှာ
ထားလိုက်တယ်<br> ကိုထွန်းကျော်က ထန်းရည်နှစ်မြူနဲ့<br><span> အုန်းမှုတ်ခွက်ပက်ကလေးနှစ်ခ</span><wbr><span
    class="word_break"></span>ွက် <br> ယူလာပေးတယ်။<br> <br> ကျုပ်က အိတ်ကပ်ထဲမှာ ထည့်လာတဲ့<br>
နဂါးဆေးပေါ့လိပ်တွေကို ထန်းကျောဖျာ<br> ပေါ်မှာ ချလိုက်ပြီး အိတ်ကပ်ထဲမှာ အဆင်သင့်<br> ထည့်လာတဲ့ ဓနုဖြူမီးခတ်ကိုပါ
ထုတ်ယူလိုက်တယ်။<br> <br> ပုရစ်က နဖူးပြောင်ပြောင် ၊ မျက်လုံးပြူးပြူးကြီးနဲ့<br> ကျုပ်ကို မော့ကြည့်ပြီး
ပြုံးတယ်ဗျ။ ပုရစ်ပြုံးပေါ့ဗျာ။<br> <br> "ဟဲ…ဟဲ ငါ့ကောင်တာတေကတော့ နဂါးမှ နဂါးပဲကွာ<br> သွားလေရာမှာ နဂါးပါ
ဆိုတာလို ဖြစ်နေပေါ့ပဲ "<br> <br> "ဟာ …မရဘူး ပရစ်ရဲ့၊ တခြားဆေးလိပ် ပြောင်း<br> သောက်လိုက်တာနဲ့
ချောင်းဆိုတော့တာကွ<br> ဒါကြောင့် မင်းပြောသလိုပဲ သွားလေရာမှာ<br> နဂါးပါ ဖြစ်နေရတာပေါ့ကွာ "<br> <br> ကျုပ်နဲ့
ပုရစ်နဲ့ ရောက်တတ်ရာရာတွေပြောပြီး<br> ပုရစ်ထောင်လာတဲ့ ခါကြော်လေး တဝါးဝါး<br> ပင်ကျရည်လေး
တကျိုက်ကျိုက်ပေါ့ဗျာ။<br> <br> "ပုရစ်ချိန်ကုန်သွားလို့ကွ တာတေရ၊ မဟုတ်ရင်တော့<br> ပုရစ်ကြော်လေးပါ မင်း မြည်းရမှာ
"<br> <br> "အခုလည်း မင်းထောင်ထားတဲ့ ခါကြော်တွေက<br> တော်တော်ကို ကောင်းတာပါ ပုရစ်ရာ၊ မင်းကတော့<br> ခါတည်ကြက်တည်
လွှတ်တော်တဲ့ကောင်ပဲကွာ "<br> <br><span> "ဟား ဟား ဟား ကုသိုလ်များခဲ့တဲ့ကောင်ဆိုတ</span><wbr><span
    class="word_break"></span>ော့<br><span> အကုသိုလ်အကျိုးပေးသန်တယ်နဲ့</span><wbr><span class="word_break"></span>
တူပါရဲ့ကွာ"<br> <br> "ဒါကတော့ ပုရစ်ရယ်၊ မင်းတို့ ငါတို့လို တောသူ<br>
တောင်သားတွေဟာ အကုသိုလ် ကြီးကြီးမားမား<br> တွေကိုသာ ရှောင်နိုင်ကြမှာပေါ့ ၊ အကုသိုလ်<br> သေးသေးမွှားမွှားတွေကတော့
ကြုံကြရမှာပဲလေကွာ၊<br> တို့ဆီမှာက ပိုက်ဆံရှိရင်တောင် ဝယ်စားဖို့<br> ဈေးတွေ ဘာတွေ ရှိတာမှ မဟုတ်တာ၊<br>
ကိုယ့်မိသားစုစားဖို့ အသားငါးကို ကိုယ်တိုင်<br> ရှာကြရ၊ အိမ်မှာ မွေးထားပြီး ကိုယ့်ဟာကိုယ်ပဲ<br>
သတ်စားကြရတာမို့လား ပုရစ် "<br> <br> "ဟုတ်တာပေါ့ တာတေရာ၊ သြော် ဒါထက်<br> နေဦးကွ၊ မင်းကို ထူးဆန်းတာလေးတစ်ခု<br>
ပြောရဦးမယ် "<br> <br> "ဟေ …ဘာများတုံးကွ ပုရစ်ရ "<br> <br> "မင်း ငါတို့ယာထဲက တောင်ပို့ကုန်းယာကို<br> သိတယ်မို့လား
"<br> <br> "ဟာ …သိတာပေါ့ကွ၊ တောင်ပို့တွေ နှစ်ခုလား<br> သုံးခုလား ရှိတယ်လေကွာ "<br> <br> "သုံးခုကွ၊ ဒါပေမဲ့
တစ်ခုက ခပ်နိမ့်နိမ့်ပါ<br> နှစ်ခုကတော့ နည်းနည်းမြင့်တယ် "<br> <br> "သြော် …သိပြီ၊ သိပြီ၊ အေး …အဲဒါ <br>
ဘာဖြစ်လို့တုံးကွ "<br> <br> "ပုရစ်တွေ ဘယ်လောက်အချိန်ကုန်ကုန်<br> ငါတို့ယာထဲက တောင်ပို့အောင်းတဲ့
ပုရစ်နှစ်ကောင်ကတော့ <br> ဘယ်တော့မှ အချိန်မကုန်ဘူးဟေ့"<br> <br> "ဟင် …ဘာဖြစ်လို့တုံးကွ "<br> <br> "အရှေ့ဘက်က
တောင်ပို့က ပုရစ်က ပကျစ်<br> ပကျစ်လို့ အော်လိုက်ရင် အနောက်ဘက် တောင်ပို့က<br> ပုရစ်ကလည်း ပကျစ် ပကျစ်လို့
ပြန်ပြီးအော်သကွ၊<br> တစ်ခါ တစ်ခါတော့ အဲဒီပုရစ်နှစ်ကောင်ဟာ<br> အချီအချ စကားတွေ ပြောနေကြသလားလို့တောင်<br> ငါ
ထင်တယ်ကွ "<br> <br> " ဟား ဟား ဟား မင်းဟာက ဘာများတုံးမှတ်တယ်<br> ပုရစ်အော်တာကို သုတေသနလုပ်နေတာကိုး"<br> <br>
ကျုပ်တို့နှစ်ယောက် ခါကြော် စားလိုက်၊<br> ထန်းရည် ကျိုက်လိုက်ပေါ့ဗျာ။</span>

<br> "ဒါဆို အဲဒီပုရစ်တွေ မင်း မနှိုက်ဘူးလားကွ "<br> <br> "ငါ လိုက်ရှာဖွေဖူးတယ်ကွ၊ သူတို့ကို
နှိုက်ဖို့နေနေသာသာ<br> တွင်းပေါက်တောင် ရှာလို့မရဘူးဟေ့၊ အသံကတော့<br> ပကျစ် ပကျစ်နဲ့ အမြဲထွက်နေတာကွ။
တစ်ကောင်က<br> သံရှည်ဆွဲပြီး အော်ရင် နောက်တစ်ကောင်ကလည်း<br> သံရှည်ဆွဲပြီး အော်တော့တာဟေ့၊ တစ်ကောင်က<br>
သံပြတ်အော်ရင် နောက်တစ်ကောင်ကလည်း<br> သံပြတ်နဲ့ အော်တာကွ၊ အဲဒီပုရစ်နှစ်ကောင်က<br> တော်တော်တော့ ထူးဆန်းသားကွ၊
သူတို့မှာ<br> ပုရစ်ရာသီဆိုတာ မရှိဘူးကွ၊ အမြဲတမ်း အော်နေကြတာ"<br> <br> "အေးလေ၊ ငါတို့ ထနောင်းကုန်းက
ပုရစ်နှိုက်<br> ချန်ပီယံကိုပုရစ်တောင် လက်လျော့ရတဲ့<br> ပုရစ်တွေဆိုတော့လည်း ပေါ့သေးသေးတော့<br> ဟုတ်မယ်မထင်ဘူးကွ
"<br> <br> ကျုပ်က ပုရစ်ပြောတဲ့ တောင်ပို့ ထဲက ပုရစ်တွေကို<br> လက်ခံလိုက်ရတာပေါ့ဗျာ ။ ကျုပ်နဲ့ ပုရစ် ရွာထဲ<br>
ပြန်ရောက်တော့ မိုးတောင် ချုပ်နေပြီဗျ။<br> <br> "ဟဲ့ တာတေ၊ ထတော့လေ၊ နင့်ကို ခိုင်းစရာရှိလို့ဟဲ့ "<br> <br>
နောက်နေ့ မနက်ကျတော့ အမေ လာနှိုးမှပဲ <br> ကျုပ် နှိုးတော့တာဗျ။ မျက်နှာသစ် ၊ ထမင်းကြမ်း<br> စားပြီး
နဂါးဆေးပေါ့လိပ်ကလေး ဖွာနေတုန်း …<br> <br> "တာတေ၊ နင် ဘန့်ဘွေးကုန်း သွားစမ်းပါဟယ် "<br> <br> " ဟင် …ဘယ်သူ့ဆီ
သွားရမှာတုံး "<br> <br><span> "ဘန့်ဘွေးကုန်းမြောက်ပိုင်း</span><wbr><span class="word_break"></span>က
မိဝိုင်းတို့ အိမ်ကို "<br> <br> "သြော် …ကိုစံရွှေတို့ အိမ်ကိုလား ဘာပြောရမှာတုံး"<br> <br> "မနေ့က စံရွှေ့မယား
မိဝိုင်း လာပြောတယ်<br> ဒီနေ့ ထိန်ကုန်းက တရုတ်ငကျောက်တို့<br> ဝက်ပေါ်မလို့တဲ့၊ အဲဒါ သူတို့ အိမ်ကို လာပို့မှာ<br>
ပြောတယ်၊ ငါ နှစ်ပိဿာ မှာထားတယ်။<br> ဆရာတော့်ကျောင်းကိုလည်း ဆွမ်းအုပ်ပို့မလို့လေ၊<br> နင် အဲဒါ သွားယူလိုက်၊
ပိုက်ဆံလည်း တစ်ခါတည်း<br> ယူသွား၊ တစ်ပိဿာ ဆယ့်ငါးကျပ်တဲ့၊<br> ငွေသုံးဆယ် ယူသွား၊ ဘုရားစင်ထောင့်မှာ<br> ငါ
တင်ထားတယ် "<br> <br> "ဟုတ်ကဲ့ အမေ၊ ကျုပ် တောင်းလေးယူသွားမယ် "<br> <br> " အေး ယူသွား၊ အထဲမှာ
ငှက်ပျောဖက်ခင်းခဲ့ဦး<br> ဒီအတိုင်း ပခုံးပေါ်ထမ်းလာရင် အင်္ကျီတွေ <br> သွေးစွန်းကုန်ဦးမယ် "<br> <br> "ဟုတ်ကဲ့
ဟုတ်ကဲ့ "<br> <br> ကျုပ်က ခွက်ဝင်တောင်းကလေးအထဲမှာ<br> အိမ်ကပဲ ငှက်ပျောဖက်ခုတ်ပြီး တစ်ခါတည်း<br>
ခင်းသွားလိုက်တယ်။ အပေါ်က အုပ်ဖို့လည်း<br> ငှက်ပျောဖက် အပိုယူသွားလိုက်တယ်။<br> <br> ကိုစံရွှေတို့လင်မယားကလည်း
ကျုပ်တို့အတွက်<br> ဝက်သားတစ်ပိဿာတွဲ နှစ်တွဲကို အဆင်သင့်<br> ဖယ်ထားပြီးသားဗျ။ ကျုပ် အိမ်ပြန်ရောက်တာနဲ့<br> အမေက
ဝက်သားကိုင်တော့တာဗျို့<br> ကျုပ်ကတော့ အမေ့ရဲ့ မြေငရုတ်ဆုံလေးနဲ့<br><span>
    ငရုတ်သီးထောင်းရတော့တာပေါ့ဗ</span><wbr><span class="word_break"></span>ျာ။<br> <br> "ခွပ်၊ ခွပ် ၊ ခွပ်၊ ခွပ်
"<br> <br> မြေငရုတ်ဆုံကို သစ်သားကျည်ပွေ့နဲ့ ထောင်းတဲ့<br><span> အသံက ကျောက်ငရုတ်ဆုံထောင်းတဲ့အသံ</span><wbr><span
    class="word_break"></span>မျိုးနဲ့<br> မတူဘူးဗျ။ 'ခွပ် ၊ ခွပ် 'လို့ အသံထွက်တာ။<br> <br> ကျုပ်တို့
တောသူတောင်သားဆိုတာ ငရုတ်သီးကို<br> ညက်ပြီးစေးပိုင်နေအောင် ထောင်းကြတာဗျ။<br><span>
    ငရုတ်သီးလေးစိတ်ကွဲထောင်းရင</span><wbr><span class="word_break"></span>် လူကြီးတွေက<br> အားကြီးစိတ်ဆိုးတာ။
ကျုပ်တို့ ငယ်ငယ်ကတည်းက<br> ငရုတ်သီးထောင်းရင် အစေ့ပျောက်ပြီး အစေး<br> ပေါက်နေမှ ကြိုက်တာ။ အစေ့မပျောက်ရင်<br>
ချက်ချင်းခေါ်ပြီး ပြန်ထောင်းခိုင်းတာဗျ။<br> <br> ကျုပ်တို့ကလည်း နှစ်ခါ ပြန်မထောင်းရအောင်<br><span> တစ်ခါတည်းနဲ့
    ညက်အောင်ထောင်းကြရတော့တာပေါ</span><wbr><span class="word_break"></span>့ဗျာ။<br> ဝက်သားနူးသွားတော့ အမေက
ဆွမ်းချိုင့်ပြင်တယ်<br> ပြီးတော့ ကျုပ်က ချိုင့်ဆွဲပြီး အမေ့ကို ဘုန်းကြီးကျောင်း<br> လိုက်ပို့တယ်။
ကျုပ်ဆရာတော်ရဲ့ ပုဗ္ဗာရုံကျောင်းပေါ့ဗျာ<br> <br> ဗိုက်လေးသွားတော့ မန်ကျည်းပင်အောက်က<br><span> ကွပ်ပျစ်မှာ
    ဝါးပိုးခြမ်းခေါင်းအုံးလေးအ</span><wbr><span class="word_break"></span>ုံးပြီး<br> ကျုပ် အိပ်ရောဗျ။<br> <br>
အိပ်ရာကနေ နိုးလာပေမယ့် မျက်လုံးက<br> ဖွင့်လို့ သိပ်မရချင်ဘူးဗျ။<br> <br> "ကိုကြီးတာတေ ၊ ကိုကြီးတာတေ"<br> <br>
ကျုပ် ချက်ချင်း ခေါင်းထောင်ကြည့်တယ်<br> ကျောက်ခဲဗျ။ ကျုပ်ခေါင်းထောင်ကြည့်တာ<br> မြင်တော့မှ ဒီကောင် ဝိုင်းထဲ
ဝင်လာတာဗျ<br> <br> "ဟေ့ကောင် ကျောက်ခဲ လာလေကွာ"<br> <br> ဒီကောင် ကျုပ်ဘေးက ကွပ်ပျစ်မှာ ဝင်ထိုင်တယ်<br> <br>
"ကိုကြီးတာတေ ၊ ရွာထဲကသတင်း ကြားပြီးပြီလား "<br> <br> "ဟေ …ဘာသတင်းတုံးကွ၊ ကျောက်ခဲရ၊ <br> ငါ ဘာမှ မကြားမိပါလား
"<br> <br> "ကိုကြီးတာတေ ဒီနေ့ ဘယ်မှမရောက်သေးဘူး<br> ထင်တယ် "<br> <br> "ဟာ ရောက်ပါတယ်ကွ၊ မနက်က အမေနဲ့ ငါ<br>
ဆွမ်းချိုင့် သွားပို့ သေးတာပဲ "<br> <br> "အနောက်ပိုင်းမှာ ဖြစ်တာဗျ"<br> <br> "ဟင် …ဘာဖြစ်လို့တုံးကွ "<br> <br>
"မီးဖိုချောင်းက ထမင်းတွေ ဟင်းတွေ စားသွားလို့တဲ့ဗျ"<br> <br> "ထမင်းတွေ ဟင်းတွေကို ဘယ်သူက စားသွားတာတုံး၊<br>
ခွေးတွေ ဘာတွေ ရှိမှာပေါ့ ၊ မီးဖိုတံခါး ပွင့်နေတာ<br> ဖြစ်မှာပေါ့ "<br> <br> "မဟုတ်ဘူးဗျ၊ ကိုကြီးတာတေရ၊ မနက်က
ဘန့်ဘွေးကုန်းက<br> ကိုစံရွှေတို့က ဝက်သားဆုံသားတွေ ရောင်းလို့<br> ကျုပ်တို့ ရွာက တော်တော်များများ
သွားဝယ်ကြတယ်"<br> <br> "အေး ငါလည်း သွားဝယ်တယ်လေကွာ၊ ဒီမနက်<br> ဆွမ်းချိုင့်ပို့တာ အဲဒါကြောင့်ပေါ့ "<br>
<br><span> "ကိုကြီးတာတေက ဆွမ်းချိုင့်ပို့လိုက်ရသေးတ</span><wbr><span class="word_break"></span>ယ်၊<br>
အဲဒီလူတွေက ပို့ကို မပို့လိုက်ရတာ၊ ဟင်းနူးတော့<br> အိုးတွေလှပ်ပြီး အအေးခံထားတာတဲ့၊ ဆွမ်းချိုင့်<br> ပြင်ဖို့
မီးဖိုထဲဝင်လာတော့ ဝက်သားတွေ တစ်အိုးလုံး<br> ပြောင်နေတာတဲ့ဗျာ၊ အိုးကပ်တောင် မရှိဘူးဆိုပဲ"<br> <br> "ဟ …ဒါ
ဘယ်လိုဖြစ်တာတုံး။ နေ့ခင်းကြောင်တောင်<br> ကြီးမှာ "<br> <br> "ပြီးတော့ တစ်အိမ်တည်း မဟုတ်ဘူးဗျ၊
သုံးလေးအိမ်ဖြစ်တာ"<br> <br> "ဟေ …ဟုတ်လား၊ ဒါဆိုရင်တော့ တော်တော်ကို <br> ထူးတာပဲကွ ကျောက်ခဲရ၊ နို့ နေပါဦး
ဘယ်သူတွေတုံးကွ"<br> <br> "ဘိုးထွန်းရင်တို့ အိမ်ပါတယ်၊ ပြီးတော့ လေးလေးဘညိုတို့<br> အိမ်ပါတယ်၊ နောက်တစ်အိမ်က
ကျုပ်သူငယ်ချင်း <br> တောင်လုံးတို့ပါတယ်၊ နောက်တစ်အိမ် ရှိသေးတယ်ဗျ။<br> အဲဒါတော့ ဘယ်သူ့အိမ်မှန်း ကျုပ် မသိဘူး
"<br> <br> ဒါဆိုရင် ဘယ်နည်းမှာတုံးကွ၊ တစ်အိမ်ကို တစ်ပိဿာတော့<br> အနည်းဆုံးချက်မှာပေါ့၊ လေးအိမ်ဆိုတော့
လေးပိဿာပဲ<br> ကျောက်ခဲရ၊ စားသွားတာ နည်းတာမှ မဟုတ်တာ<br> ပြီးတော့ နေ့ခင်းကြောင်တောင်ကြီးမှာ "<br> <br> ကျုပ်က
ဘာပြောရမှန်း မသိတာနဲ့ နဂါးဆေးပေါ့လိပ်ကလေးကို<br> မီးညှိပြီး ဖွာလိုက်တယ်။</span>
<br>
"ကိုကြီးတာတေ"<br> <br> ဟော နောက်တစ်ယောက်ဗျ။ ဝိုင်းဝကနေ ခေါ်ပြီး<br> ဝင်လာတာ သံမဏိ။<br> <br> "ကျောက်ခဲရော၊
သံမဏိရောတော့ စုံပြီဟေ့ ၊<br> လာကွ သံမဏိရော၊ မင်းရော ဘာကြားခဲ့တုံး"<br> <br> သံမဏိလည်း ကွပ်ပျစ်မှာ
ဝင်ထိုင်လိုက်တယ်။<br> <br> "ကိုကြီးတာတေကို ကျောက်ခဲ ပြောပြီးရောပေါ့ "<br> <br> "အေး …ရွာနောက်ပိုင်းက
ဝက်သားဟင်းကိစ္စမို့လား "<br> <br> "ဟုတ်တယ်ဗျ။ အဲဒီအိမ်တွေမှာ လူတွေ စုရုံး<br> စုရုံးနဲ့ ဒီအကြောင်း
ပြောနေကြတယ်ဗျ။<br> လူတွေအားလုံးကတော့ တော်တော်ကို<br> အံ့သြနေတာဗျ။ နေ့ခင်းဘက်ကြီးမှာ<br> မီးဖိုထဲက ဟင်းတွေ
ဝင်စားသွားတာကို <br> တော်တော်အံ့သြပြီး တွေးရခက်နေကြတယ်"<br> <br> "အေးကွ သံမဏိရ၊ ငါနဲ့ ကျောက်ခဲလည်း<br> ဒါကိုပဲ
ပြောနေကြတာ ၊ နေ့ခင်းကြောင်တောင်မှာ<br> ဘယ်လိုဖြစ်ပြီး ဝက်သားဟင်းတွေ ပျောက်သွားတာတုံး<br> ဆိုတာ တွေးလို့ကို
မရဘူးကွ "<br> <br> "သြော်…နေဦးဗျ၊ တစ်ခုပြောသေးတယ်၊ အဲဒီဝက်သား<br> ဟင်းပျောက်တဲ့ အိမ်တွေမှာ ပုရစ်အော်သံ
အကျယ်ကြီး<br> ကြားရတယ်တဲ့ဗျ"<br> <br> "ဟာ သံမဏိရာ ပုရစ်ကတော့ ဝက်သားတွေ<br> စားသွားမှာ မဟုတ်ပါဘူးကွာ"<br> <br>
ကျောက်ခဲက သံမဏိကို ပြောတာဗျ။<br> <br> "လူတွေ ပြောနေကြတာကို ငါက ပြောတာပါကွာ<br> ပုရစ်ကတော့ ဝက်သားဟင်း
ဘယ်စားမှာတုံး"<br> <br> ကျုပ်က ဆေးပေါ့လိပ်ကလေးဖွာရင်း ဒီကောင်<br> နှစ်ယောက်ပြောတာကို နားထောင်နေတာဗျ။<br>
နောက်တော့ ဒီကောင်နှစ်ယောက်လည်း ကျုပ်နဲ့<br> ရှေးဟောင်း နှောင်းဖြစ်တွေ ပြောရင်း <br> ညနေစောင်းတော့မှ
ထပြန်သွားကြတာဗျ။<br> ညရောက်တော့ အဘနဲ့ အမေ့ကို ကျုပ်က<br> ဒီအကြောင်းပြောပြတော့ အဘတို့လည်း<br>
အံ့သြနေကြတာပေါ့ဗျာ။<br> <br><span> "နေ့ခင်းကြောင်တောင်ကြီးတော</span><wbr><span class="word_break"></span>်၊
ဒီရွာမှာလည်း ဖြစ်လိုက်ရင် <br> အထူးအဆန်း တွေချည်းပဲ "<br> <br> အမေက ပြောတာဗျ။ပြီးတော့ အဘတို့၊ အမေတို့<br>
ငယ်ငယ်က ကြားဖူးတာတွေကို ပြောကြတော့တာပေါ့ဗျာ။<br> ကျုပ်တို့ အိပ်ရာဝင်တော့ တော်တော်တောင် ညဉ့်နက်နေပြီဗျ။<br> <br>
"ဝုတ် ဝုတ် ဝုတ် ဝုတ် ကိန် ကိန် ကိန် "<br> <br> "လူဟေ့ လူ၊ လိုက်ဟ လိုက်၊ တောင်ဘက်ကို<br> ချိုးသွားပြီ "<br> <br>
"ဝုတ် ၊ ဝုတ် ၊ ဝုတ် ၊ ဝုတ် "<br> <br> "ဟာ နှစ်ယောက်ဟေ့ နှစ်ယောက်၊ အနောက်ဘက်ကို<br> တစ်ယောက် ပြေးတယ် "<br> <br>
"ဘာပါသွားတုံးဟ"<br> <br> 'ကြက်ဖကြီးနှစ်ကောင် ပါသွားတာဗျို့ "<br> <br> "ခွေးတွေ ဟောင်နေတဲ့ကြားကကို
အတင်းဝင်ဆွဲသွားတာဗျို့ "<br> <br> "တာတေ ၊ တာတေ ကြားလား လူသံတွေ "<br> <br> "ကြားတယ် အမေ ကြားတယ် "<br> <br>
"သူခိုး ထင်တယ်၊ လူတွေ ဝိုင်းလိုက်နေကြတာ"<br> <br> ကျုပ်အဘ ပြောတာဗျ၊ အဘလည်း နိုးသွားတော့<br> အသံတွေ
ကြားလိုက်ပုံရတယ်။ ကျွတ်စီ ကျွတ်စီနဲ့<br> ပြောနေတဲ့ အသံတွေ ရွာအရှေ့ပိုင်းက ကြားတာဗျ<br> တော်တော်ကြာတဲ့အထိ
စကားပြောသံတွေ<br> ကြားနေရတုံးဗျ။ နောက်တော့လည်း တဖြည်းဖြည်းနဲ့<br><span> လူသံတွေ
    တိတ်သွားရောပေါ့ဗျာ။မနက်ကျတ</span><wbr><span class="word_break"></span>ော့<br> ရွာအရှေ့ပိုင်းက သိန်းဇော်
ကျုပ်ဆီကို ရောက်လာတယ်<br> <br> "လာကွ သိန်းဇော်၊ ထိုင်၊ အကြမ်းသောက်၊<br> ဆေးလိပ်လည်းဖွာကွာ၊ ညက မင်းတို့
အပိုင်းမှာ<br> သူခိုးဝင်လာတာထင်တယ် "<br> <br> "အေး …အဲဒါ ပြောချင်လို့ လာတာကွ တာတေရ၊<br> ညက ငါတို့ ဝိုင်းကို
ဝင်တာ၊ ခွေးတွေ ဝိုင်းဟောင်ပြီး<br> လိုက်ဆွဲလို့ ခွေးတွေကို ကန်ပစ်ခဲ့ပုံပဲကွ၊ ငါ့အစ်ကို<br> မွေးထားတဲ့
ကြက်ဖကြီးကို အိပ်တန်းပေါ်က<br> ဆွဲချသွားတာ "<br> <br> "ဟေ…ကြက်ဖကြီး ပါသွားလား "<br> <br> "ဟာ …ပါသွားတာပေါ့ကွ
တာတေရ၊ ပြီးတော့<br> ငါတို့ဝိုင်းနဲ့ တစ်ဝိုင်းကျော်က ဘိုးစံပတို့ဝိုင်းမှာလည်း<br> ဒီလိုပဲကွ ခွေးတွေ
ဟောင်နေတဲ့ကြားကကို<br> ဝိုင်းထဲက အိပ်တန်းတက်နေတဲ့ ကြက်ဖကြီး<br> တစ်ကောင် ဆွဲချသွားတယ် "<br> <br> "ဟေ …ဒီသူခိုးက
မြန်လှချည်လား သိန်းဇော်ရ<br> ဒီခဏလေးအတွင်းမှာတင် ဝိုင်းနှစ်ဝိုင်းက <br> ကြက်နှစ်ကောင်ရအောင် ခိုးသွားတာ၊<br>
တော်တော်ကိုလျင်တဲ့ သူခိုးပဲ သိန်းဇော်ရ၊<br> ပြီးတော့ သူခိုးဆိုတာ လူနိုးမှာ သိပ်ကြောက်တာကွ၊<br> ညကလိုမျိုး
ခွေးတွေ ဝိုင်းလိုက်မှတော့ ကပ်ကို<br> မကပ်တော့ဘူး၊ အခု သူခိုးက ခွေးတွေ <br> ဟောင်ရုံမကဘူး၊ ဝိုင်းလိုက်တာတောင်
<br> ကြက်ကို ရအောင် ဆွဲသွားတယ်ဆိုတော့<br> တော်တော်ကို စဉ်းစားစရာပဲကွ "<br> <br> "ညက ငါထွက်လိုက်တယ်ကွ တာတေရ၊<br>
ငါတို့ဝိုင်းက တံခါးလည်း မပွင့်ဘူး ပိတ်လျက်သားပဲ၊<br> ပြီးတော့ မင်းလည်း ရောက်ဖူးတာပဲ၊ ငါတို့ ဝိုင်းက<br>
စည်းရိုးက အမြင့်ကြီးပဲလေကွာ၊ ဒါကို ခုန်ထွက်လို့ရော<br> ရမလား ၊ နောက်တစ်ခုက ငါတို့ စည်းရုံးမှာ<br>
တိုးထွက်လို့ရတဲ့ ခွေးတိုးပေါက်ဆိုတာ <br> တစ်ပေါက်မှ ရှိတာမဟုတ်ဘူးကွ "<br> <br> "ဟိုဘက်က ဘိုးစံပတို့
ဝိုင်းကရော"<br> <br> "ဟာ ဘိုးစံပတို့ဝိုင်းက ငါတို့ကို ဝိုင်းတံခါးကို<br> မင်းတုတ်ထိုးရုံမကဘူးကွ၊
သော့ခလောက်ပါ<br> ခတ်ထားတာ၊ သူတို့ခြံစည်းရိုးကလည်း<br> ငါတို့ခြံစည်းရိုးလိုပဲ အမြင့်ကြီးကွ။<br> အပေါက်အပြဲလည်း
ရှိတာ မဟုတ်ဘူး။<br> ဘိုးစံပလည်း ဒါကိုပဲ ပြောနေတာကွ။<br> ဒီသူခိုးက ဝိုင်းထဲကို ဘယ်လိုရောက်လာတုံး၊<br> ပြီးတော့
ချက်ချင်း ဘယ်လို ပြန်ထွက်သွားတုံး။<br> ပြီးတော့ ဘိုးစံပတို့ ခွေးသုံးကောင်ကလည်း<br> ခွေးစွာတွေကွ။ သူခိုးကို
ထိုးဟောင်ပြီး<br> လိုက်ဆွဲတာပဲ။ ဒီကြားထဲကနေ ကြက်ဖကြီး<br> ရအောင်ဆွဲသွားတာကွ "<br> <br> "အေးကွာ၊
မင်းပြောပုံဆိုရင်တော့ တော်တော်ကို<br> ထူးဆန်းနေတာပဲ သိန်းဇော်"<br> <br> "တို့ရှေ့က ဝိုင်းက
လေးလေးအောင်ဘုကတော့<br> ညကတည်းက ဝိုင်းလိုက်ကြရင်း အော်တာကွ၊<br> သူခိုးက နှစ်ယောက်ဟေ့၊ တစ်ယောက်က <br> အနောက်ဘက်ကို
ပြေးပြီလို့ အော်တာ၊<br> ဒါပေမဲ့ ကျန်တဲ့လူတွေကတော့ တစ်ယောက်ပဲမြင်တယ်<br> ဒါကလည်းနော် ပီပီပြင်ပြင်
မြင်လိုက်ကြတာ<br> မဟုတ်ဘူး၊ သစ်ပင်တွေဘေးကို လှစ်ခနဲ<br> လှစ်ခနဲ ပြေးကပ်လိုက်၊ တာလမ်းပေါ်မှာ<br> လှစ်ခနဲ
ပြေးလိုက်နဲ့ ရိပ်ကနဲ ရိပ်ကနဲပဲ<br> မြင်ရတာ၊ လူပြေးလိုက်တာ မီဖို့နေနေသာသာ<br> မြင်းနဲ့ လိုက်ရင်တောင်
မမီလောက်ဘူးကွ "<br> <br> "ဟာ ဒီလောက်ကို မြန်တာလားကွ "<br> <br> "မြန်ချက်ကွာ၊ အေး နေဦးကွ။ အဲဒီသူခိုးက<br>
ပုရစ်လို အော်သွားတယ် ထင်တယ်။ ပုရစ်သံ<br> ကတော့ နှစ်သံကွ၊ တောင်ဘက်က တစ်သံ၊<br> အနောက်ဘက်က တစ်သံကွ "<br> <br>
"ဒါဆိုရင် လေးလေးအောင်ဘု ပြောတာ<br> ဟုတ်နိုင်တယ်ကွ၊ သူခိုးက နှစ်ယောက်ဖြစ်မယ်<br> ပုရစ်လို အော်တာကတော့
သူတို့ချင်း<br> အချက်ပေးတာ ဖြစ်မှာပေါ့ကွာ"<br> <br> "ဒါပေမဲ့ တာတေရ၊ တောင်ပိုင်းရော <br> အနောက်ပိုင်းရောက
လူတွေကလည်း<br> လူသံတွေကြားလို့ ပြေးထွက်ပြီး ကြည့်ကြတာတဲ့၊<br> သူတို့တော့ ဘာမှမတွေ့ကြဘူးလို့ပြောတယ်<br>
ပုရစ်အော်သံတော့ ကြားတယ်လို့ ပြောတယ်ကွ "</span>
<br> ကျုပ်ခေါင်းထဲမှာတော့ တော်တော်ကို <br> ရှုပ်သွားပြီဗျ။ မနက်က
ဝက်သားဟင်းတွေ<br> အစားခံရတဲ့ အိမ်တွေကလည်း ပုရစ်အော်သံ<br> ကြားတယ်လို့ ပြောတယ်။ ညက ကြက်ခိုးခံရတဲ့<br> လူတွေကလည်း
ပုရစ်အော်သံကြားရတယ်<br> ဆိုတော့ သူခိုးနဲ့ ပုရစ်က ဘယ်လိုပတ်သက်တယ်<br> ဆိုတာ ကျုပ်တော့ တွေးလို့မရတော့ဘူးဗျ။<br>
သိန်းဇော် ပြန်သွားတဲ့အထိ ကျုပ် ဆက်တွေး<br> နေသေးတယ်။ ရွာထဲမှာတော့ ထုံးစံအတိုင်းပေါ့ဗျာ။<br> <br>
ကင်းတွေတွဲကြတော့တာပေါ့။ ကင်းတွဲတယ်သာ<br> ဆိုပါတယ်။ နဂိုတွဲပြီးသား ကင်းတွဲတွေ ရှိနေတာ<br> ဆိုတော့
ကင်းချရုံပါပဲဗျာ။ ဆောင်းတွင်းဆိုတော့<br> ကင်းစောင့်ရတာ ချမ်းတော့ ချမ်းတာပေါ့ဗျာ။<br> ကင်းတဲတွေမှာ
မီးဖိုလေးတွေနဲ့ မီးလှုံကြရတာပေါ့။<br> ရပ်ရေးရွာရေးမှာ အမြဲရှေ့ဆောင်တဲ့<br> ကျုပ်တို့လို ကာလသားကြီးကြီးတွေကို<br>
ကင်းတွဲတဲ့အထဲမှာ ဘယ်တော့မှ မထည့်ဘူးလေဗျာ။<br> ကျုပ်တို့ထက် တစ်ဆင့်ငယ်တဲ့ အရွယ်တွေပဲ<br> ကင်းစောင့်ကြရတာဗျ။<br>
<br> "ဒေါင် ဒေါင် ဒေါင် ဒေါင် "<br> <br> ညတစ်နာရီလောက်မှာ ကျုပ်တို့ရွာလယ်ပိုင်း<br> ကင်းတဲက စပြီး
သံချောင်းခေါက်တာဗျ။<br> <br> "ဒေါင် ဒေါင် ဒေါင် ဒေါင် "<br> <br> ဟော အရှေ့ပိုင်းကင်းလည်း ခေါက်ပြီဗျို့။<br> <br>
"ကျီ ကျီ ကျီ ကျီ ပကျီ ပကျီ"<br> <br> ဟာ ပုရစ်အော်သံဗျ။ အကျယ်ကြီးပါလား။<br> ကျုပ် သေသေချာချာ နားထောင်တယ်။<br>
<br> "ကျီ ကျီ ပကျီ ပကျီ ပကျီ"<br> <br> ဟော နှစ်သံဗျ။ မြောက်ပိုင်းကလည်း တစ်သံ<br> ထွက်နေတယ်။ <br> <br> "ဒေါင်
ဒေါင် ဒေါင် ဒေါင် "<br> <br> ဟာ ခေါက်ပြီဗျို့။ မြောက်ပိုင်းက ကင်းတဲကလည်း<br> သံချောင်းခေါက်ပြီ။<br> <br> "ဝုတ်
ဝုတ် ဝုတ် ဝုတ် ဝုတ် ကိန် ကိန် ကိန်"<br> <br> ခွေးဟောင်သံတွေ ထွက်လာပြီဗျို့။ ခွေးတစ်ကောင်<br> မချိမဆံ့
အော်တဲ့အသံလည်း ကြားရတယ်<br> ဒါက ရွာအရှေ့ပိုင်းက ကြားတာဗျ။<br> <br> "ဝုတ် ဝုတ် ဝုတ် ဝုတ် ကိန် ကိန် ကိန်"<br> <br>
ဟော ရွာမြောက်ပိုင်းကလည်း ခွေးတွေ ဟောင်ပြန်ပြီဗျို့<br> <br> "လိုက် ၊ လိုက် ၊ ဟိုမန်ကျည်းပင်နောက်မှာ <br>
ကပ်နေတယ် "<br> <br> ရွာအရှေ့ပိုင်းက သူခိုးလိုက်သံဗျ။ ကျုပ်လည်း<br> အိပ်မပျော်တာနဲ့ အိမ်ရှေ့က
ခုံတန်းလျားမှာထိုင်ပြီး<br> နားစွင့်နေတာဗျ။ <br> <br> "လိုက်ဟေ့ ၊ လိုက်ဟေ့ ၊ ဟိုရှေ့မှာ ပျောက်သွားပြီကွ "<br>
<br> "ကျီ ပကျီ ပကျီ ပကျီ ကျစ် ကျစ်"<br> <br> လူသံတွေ ခွေးသံတွေကြားမှာ ပုရစ်အော်သံကြီးကလည်း<br> ညံနေရောဗျ။
နောက်တော့ တစ်ရွာလုံး ငြိမ်သွားတယ်။<br> ကျုပ်လည်း ပြန်အိပ်လိုက်တယ်။ မနက်မိုးလင်းတာနဲ့<br> ကျောက်ခဲနဲ့ သံမဏိ
ရောက်လာရောဗျို့။<br> <br> "ကိုကြီးတာတေရေ၊ ညကလည်း ကြက်နှစ်ကောင်<br> ပါသွားပြန်ပြီတဲ့ဗျို့ "<br> <br> "အေး
…ဘယ်သူ့အိမ်တုံးကွ ကျောက်ခဲရ"<br> <br> "အရှေ့ပိုင်းက ကျုပ်သူငယ်ချင်း ကျော်ဆွေတို့အိမ်ရယ်၊<br> မြောက်ပိုင်းက
အရီးလှခင်တို့အိမ်ရယ်ဗျ။ အကြီးဆုံး<br> ကြက်ဖကြီးတွေကိုမှ ရွေးပြီး ဆွဲသွားတာတဲ့ဗျို့။<br> အရီးလှချစ်တို့အိမ်က
ခွေးတစ်ကောင်လည်း<br> သေသွားတယ်"<br> <br> "ဟေ…ဟုတ်လား၊ ခွေးက ဘာဖြစ်လို့ သေတာတုံး"<br> <br> "သူခိုးက ခြေထောက်နဲ့
ကန်ပစ်ခဲ့တာထင်တယ်<br> ကိုကြီးတာတေရဲ့ ခွေးက နံရိုးတွေ အကုန်ကျိုးပြီး<br> နေရာမှတင် သေနေတာ"<br> <br> "ဟေ…နံရိုးတွေ
ကျိုးနေတယ်ဆိုတော့ ဒီသူခိုးရဲ့<br> ခြေထောက်ကန်ချက်က ပြင်းလှချည်လားကွ<br> ကျောက်ခဲရဲ့ "<br> <br> "ဟုတ်တယ်
ကိုကြီးတာတေ ၊ ပြီးတော့ သူခိုးက<br> ကြောင်ဆေးတွေ ဘာတွေ ထိုးထားပုံရတယ်လို့<br> ရွာထဲကလူတွေ ပြောနေကြတယ်ဗျ။
ခြံစည်းရိုး<br><span> အမြင့်ကြီးတွေကို ခုန်ဝင် ခုန်ထွက်လုပ်နိုင်ပုံရတယ်တဲ</span><wbr><span
    class="word_break"></span>့ဗျ။<br> ပြီးတော့ လူတွေ ဝိုင်းလိုက်လို့ ပြေးရင်လည်း<br> လှစ်ခနဲ လှစ်ခနဲ နေတာတဲ့ဗျ။
သစ်ပင်တွေ<br> ပြေးပြေးကပ်လိုက် ပြေးထွက်လိုက်နဲ့ နောက်ဆုံး<br> ပျောက်သွားတော့တာပဲတဲ့ဗျ"<br> <br> "ကိုကြီးတာတေရေ။
ကျုပ်စိတ်ထင်တော့ သူခိုးက<br> ကြောင်ဆေးထိုးထားတာ မဖြစ်နိုင်ဘူးဗျ။ ပုရစ်ဆေး<br> ထိုးထားတာပဲဖြစ်မယ် ပြေးရင်းနဲ့
ပုရစ်လို့<br> အော်သွားတာတဲ့ဗျ။ ပြီးတော့ သစ်ပင်တွေကို<br> ပြေးပြေးပြီးကပ်တာလည်း ပုရစ်လိုပဲတဲ့ဗျ"<br> <br> သံမဏိ
ပြောတာကို ကျုပ်က ပြုံးမိတယ်<br> ကျောက်ခဲကတော့ တဟားဟားနဲ့ ရယ်တော့တာပဲဗျ။<br> <br> "သံမဏိရာ ငါတော့ ကြောင်ဆေးပဲ
ကြားဖူးပါတယ်၊<br> ဘယ့်နှယ့် ပုရစ်ဆေး ထိုးရမှာတုံး"<br> <br> မျက်လုံးလေး ပုတ်ခတ် ပုတ်ခတ်လုပ်ပြီး ပြန်ပြောသဗျ။<br>
<br> "ဟ …ကျောက်ခဲရ၊ မင်းတို့ ငါတို့လို လူတိုင်းမသိလို့<br> မကျော်ကြားတာ ဖြစ်ရင်ဖြစ်မှာပေါ့ကွ၊ ပုရစ်ဆေး<br>
မရှိလို့တော့ ကျိန်းသေပြောလို့ရမလား "<br> <br> ခဏနေတော့ ဒီကောင်နှစ်ကောင် ထပြီးပြန်သွားကြတယ်။<br> သူတို့ပြန်ပြီး
သိပ်မကြာဘူးဗျ။ ကျုပ်သူငယ်ချင်း ပုရစ်<br> ရောက်လာတယ်။ <br> <br> "ဟေ့ကောင် တာတေ"<br> <br> "ဟာ ပုရစ် လာလေကွာ"<br>
<br> ပုရစ် အိမ်ပေါ်ကို တက်လာတယ်။ ကျုပ်ထိုင်နေတဲ့<br> တန်းလျားမှာပဲ ဝင်ထိုင်တယ်<br> <br> "မင်း ခါသွားမထောင်ဘူးလား
ပုရစ်"<br> <br> "ခါထောင်ဖို့ထက် အိမ်က ကြက်တွေကို ညဘက်<br> သူခိုးလာပြီး မဆွဲအောင် ညတိုင်း အိမ်ထဲသွင်းနေတာဟေ့
"<br> <br> "အေး …ပုရစ်ရာ၊ ဒီကြက်သူခိုးနှစ်ယောက်ကလည်း<br> ဘယ်ကဘယ်လို ပေါ်လာတာပါလိမ့်ကွာ"<br> <br> "အဲဒီကိစ္စတွေ
ပြောချင်လို့ မင်းဆီကို လာခဲ့တာကွ "<br> <br> "ဟေ…ဘာကိစ္စတွေတုံးကွ ပုရစ်"<br> <br> "ညက သူခိုးထွက်လိုက်တဲ့အထဲမှာ
ငါလည်း ပါတယ်ကွ<br> တာတေရ ၊ သူခိုးက ပြေးတာ လှစ်ခနဲ လှစ်ခနဲ ပြေးတာကွ<br> လူပြေးသလို ခြေထောက်နဲ့ ပြေးတဲ့ပုံစံ
မဟုတ်ဘူး"<br> <br> "ဟေ…ဒါဆိုရင် စောစောက သံမဏိ ပြောတာလို့<br> ဖြစ်နေပြီထင်တယ်ကွ ပုရစ်ရဲ့ "<br> <br> "သံမဏိက
ဘာပြောသွားလို့တုံး"<br> <br> "ဒီသူခိုးတွေက သစ်ပင်ကို ပြေးပြေးကပ်လိုက်၊<br> ပြေးထွက်လာလိုက်၊ ပြေးကပ်လိုက်နဲ့
ပြေးတာတဲ့၊<br> ပြီးတော့ ပုရစ်လိုလည်း အော်တယ်ဆိုတော့ ဒီသူခိုးတွေဟာ<br> ကြောင်ဆေးစွမ်းသလို ပုရစ်ဆေးထိုးထားတာ<br>
ဖြစ်မယ်တဲ့ဟေ့ "<br> <br> "ဟား ဟား ဟား ဟား သံမဏိဆိုတဲ့ကောင်ကတော့ကွာ<br> တော်တော်လည်း ကြံကြံဖန်ဖန် တွေးတာပဲ "<br>
<br> "အေးကွာ ၊ ငါနဲ့ကျောက်ခဲလည်း ရယ်လိုက်ရတာ<br> မပြောပါနဲ့တော့ ပုရစ်ရာ"<br> <br> ပုရစ်က ကျုပ်တည်ထားတဲ့
နဂါးဆေးပေါ့လိပ်ကလေးကို<br> နှစ်ဖွာ သုံးဖွာ ဖွာပြီးမှ ကျုပ်ကို ပြောပြတယ်ဗျ</span>
<br> "မင်းနဲ့ငါ ခါသားနဲ့
ထန်းရည်သောက်တုန်းက<br> ငါပြောပြတယ်လေ။ ငါတို့တောင်ပို့ယာထဲက<br> တောင်ပို့နှစ်ခုက ပုရစ်နှစ်ကောင်
အချီအချအော်တဲ့<br> အကြောင်းလေကွာ၊ မင်းတောင် ငါ့ကိုပြောသေးတယ်လေ<br> အဲဒီပုရစ်တွေကို မနှိုက်ဘူးလားလို့
မေးသေးတယ်လေကွာ"<br> <br> "အေးပါ ပုရစ်ရာ၊ ငါ မှတ်မိပါတယ် "<br> <br> "အေး …ညက သူခိုးနှစ်ယောက်ပါးစပ်က <br>
ပြေးရင်းနဲ့ အော်သွားတဲ့ အသံဟာ ငါတို့တောင်ပို့ယာ<br> ထဲက<br> တောင်ပို့နှစ်ခုက ပုရစ်နှစ်ကောင် အော်တဲ့အသံနဲ့<br>
အတူတူပဲကွ"<br> <br> "ဟေ…မင်းက ပုရစ်အော်သံကို ခွဲခြားနိုင်လို့လားကွ "<br> <br> "ဟ…တာတေကလည်း ငါက ပုရစ်အသံကို<br>
ကြားလိုက်တာနဲ့ အထီးအမ ခွဲခြားနိုင်တဲ့ကောင်ကွ<br> ပုရစ်သံတွေ တစ်ခုနဲ့ တစ်ခု မတူတာကို ငါငယ်ငယ်ကတည်းက<br>
ခွဲခြားနိုင်တယ်၊ ညက ငါကြားတဲ့ ပုရစ်သံနှစ်သံဟာ<br> ငါတို့ယာထဲမှာ ကြားတဲ့အသံနဲ့ တစ်ထပ်တည်း<br> တူတာကွ။ ဘာဆိုတာတော့
ငါမသိဘူး။<br> သြော်…နေဦးကွ၊ ညက ကင်းစောင့်တဲ့ ကောင်လေးတွေ<br> ပြောတယ်၊ သူခိုးတွေ မလာခင် ပုရစ်တွေ
အုပ်လိုက်ကြီး<br> ရွာထဲကို ဝင်လာတာတဲ့ကွ၊ ပုရစ်တွေ ဝင်လာပြီး<br> တော့မှ ပုရစ်အော်သံနှစ်သံ ပေါ်လာပြီး <br> ကြက်တွေ
ဝင်ဆွဲပြေးတာဆိုပဲ "<br> <br> "ဟေ …ဟုတ်လား ၊ မင်းပြောတော့ ပုရစ်ချိန်<br> ကုန်သွားပြီဆို၊ ဒီပုရစ်တွေ ဘယ်က
ထွက်လာတာတုံး"<br> <br> "အေး အဲဒါတွေ ထူးဆန်းနေလို့ မင်းကို လာပြောတာ<br> ပေါ့ကွ တာတေရ ၊ ဒါမျိုးကျတော့ မင်းကမှ<br>
သိမှာလေကွာ"<br> <br> ကျုပ်တွေးမိသွားပြီဗျို့၊ ကျုပ်ကို ဆရာနွံဖ ပြောပြ<br> ဖူးတယ်၊ ဒါမျိုး ဟုတ်၊ မဟုတ်တော့
မသေချာသေးဘူး<br> ပေါ့ဗျာ။ မနက်ကတည်းက ကျုပ်က ပုရစ်ကို မှာလိုက်<br> ပြီးသားဗျ။ ည ကိုးနာရီထိုးတာနဲ့
ကျုပ်တို့နှစ်ယောက်<br> ရွာထဲက ထွက်လာတယ်။<br> <br> "ပုရစ် ဘယ်မှာတုံးကွ၊ မင်းပြောတဲ့ တောင်ပို့တွေ"<br> <br>
"ဟိုရှေ့မှာလေကွာ"<br> <br><span> ပုရစ် လက်ညှိုးထိုးပြတဲ့နေရာကို့က</span><wbr><span
    class="word_break"></span>ျုပ်ကြည့်လိုက်တော့<br> ဟုတ်သားဗျ။ တောင်ပို့ သုံးခုတောင်ဗျ။ ကျုပ်ဘေးဘီကို<br>
လိုက်ကြည့်လိုက်တော့ ထန်းပင်ကြီး သုံးပင်ဗျ။<br> <br> "လာဟေ့ ပုရစ် ဟိုထန်းပင်ကြီးတွေ နောက်မှာ<br> ပုန်းရမယ် "<br>
<br><span> လို့ပြောရင်း ကျုပ်က ထန်းပင်မည်းမည်းကြီးတွေနောက</span><wbr><span class="word_break"></span>်မှာ<br>
ဝင်ပြီးကပ်နေလိုက်တယ်။ ကျုပ်နဲ့ ပုရစ် ဆေးပေါ့လိပ်<br> ကလေးတွေ မီးညှိပြီး သစ်ရွက်စိမ်းလေးတွေနဲ့ အုပ်ပြီး<br>
မီးရောင်ကို မမြင်အောင် ဖွာလိုက်တယ်။<br> <br> ညဆယ့်တစ်နာရီထိုးတော့ ပုရစ်အော်သံ စပြီး<br> ကြားရတယ်။ ကျုပ်က
မျက်ကွင်းဆေး ကွင်းပြီးသားပါ။<br> ဆေးအိတ်ထဲမှာပါတဲ့ ရေစင်ပုလင်းကို ထုတ်ပြီး<br> နားနှစ်ဖက်ကို ပွတ်လိုက်တယ်။
ဒီရေစင်က <br> ဘိုးလူပေ ကျုပ်ကို ပေးခဲ့တဲ့ သောတဓါတ်အင်းကြီးကို<br> ပြာချပြီး စီရင်ထားတဲ့ ရေစင်ဗျ။ <br> <br> "ပကျီ
၊ ပကျီ၊ ကျီ၊ ကျီ၊ ပကျစ် ၊ ပကျစ်"<br> <br> ပုရစ်အော်သံကို ကျုပ် သေသေချာချာ နားစိုက်ထောင်ကြည့်တယ်<br> <br> "တာတေ
ငါပြောတာ အဲဒီပုရစ်သံကို ပြောတာ"<br> <br> ပုရစ်ပြောတာတောင် နောက်ကျနေပြီ။ ကျုပ်က<br> ရေစင်ဆွတ်ပြီး နားထောင်နေပြီ။
ဟာ ကြားပြီဗျို့။<br> ကျုပ် ကြားပြီ။ <br> <br> "ဟေ့ကောင် ရွှေဘော် အဆင်သင့် ဖြစ်ပြီလား"<br> <br> "ပကျစ် ပကျစ် ကျီ
ကျီ ပကျီ"<br> <br> ဒီအတိုင်း နားထောင်တော့ ပုရစ်အော်သံဗျ။<br> ရေစင်နဲ့ သောတဓါတ် ဖွင့်လိုက်တော့မှ လူစကားသံကို<br>
ကြားရတော့တာဗျို့<br> <br> "ငါက အဆင်သင့် ဖြစ်ပြီ၊ မင်းကို စောင့်နေတာ ငမဲရဲ့"<br> <br> "ပကျီ ပကျီ ပကျီ ကျီ ကျီ ကျီ
ကျီ"<br> <br> "အေး …ဒါဆိုရင် ထွက်ခဲ့တော့၊ ထနောင်းကုန်းမှာ<br> ကြက်သွားဖမ်းမယ်"<br> <br> ဟော ထွက်လာပြီဗျို့။
အို…လူအရွယ်လောက် ရှိတာဗျ။<br> ပုဆိုးရယ်၊ အင်္ကျီရယ်လို့တော့ သဲသဲကွဲကွဲ မမြင်ရဘူး။<br> ဒါပေမဲ့ အဝတ်အစားတော့
ဝတ်ထားသလိုပဲဗျ။<br> <br> "ဝီ ဝီ ဝီ ဝီ ဝီ ဝီ"<br> <br> ဟာ ပုရစ်တွေဗျို့။ အလယ်တောင်ပို့ထဲကနေ ထွက်လာကြတာ၊<br><span>
    အို…ထောင်သောင်းချီနေတာဗျာ။</span><wbr><span class="word_break"></span> ဒါတစ္ဆေတွေဗျ။<br>
တွင်းအောင်းတစ္ဆေတွေ။ ကျုပ်ကို ပုရစ်တွင်းကလေးထဲမှာ<br> နေပေမယ့် အပြင်ရောက်တာနဲ့ ချက်ချင်း လူလောက်<br>
ဖြစ်သွားတာဗျ။ <br> <br> "ပကျီ ပကျီ ကျီ ကျီ ကျီ"<br> <br> "ရွှေဘော် ဘာလုပ်နေတုံး၊ သွားစို့လေ"<br> <br> ဟော
ပုရစ်အုပ်ကြီးက ရှေ့က ကြိုပြီး ပျံသွားပြီဗျို့</span>

<br> "ဝီ ဝီ ဝီ ဝီ ဝီ"<br> <br> ပုရစ်အုပ်ကြီးရဲ့နောက်က တွင်းအောင်းတစ္ဆေနှစ်ကောင်<br>
လိုက်သွားကြတာဗျို့။ ဟုတ်တာပေါ့ဗျာ။<br> ပုရစ်တွေ ခုန်သွားသလို ဖျတ်ခနဲ ဖျတ်ခနဲ<br> ခုန်ပြီး သွားနေတာဗျ။
လမ်းလျှောက်သွားတာမှ<br> မဟုတ်တာ။တော်တော်ကို မြန်တာဗျို့။<br> <br> "တာတေ၊ မင်း တစ်ခုခုကို မြင်နေရတဲ့ပုံပဲ<br>
ဘာကို မြင်တယ်ဆိုတာ ငါ့ကို ပြောဦးလေကွာ၊<br> ငါကတော့ ပုရစ်တွေ အုပ်လိုက်ကြီး ပျံသွားတာပဲ<br> တွေ့လိုက်တာကွ "<br>
<br><span> "ပုရစ် တွင်းအောင်းတစ္ဆေနှစ်ကောင်က</span><wbr><span class="word_break"></span>ွ၊<br> ဒီတစ္ဆေတွေက
စကားပြောရင် ပုရစ်အော်သံနဲ့<br> ပြောတာ၊ တစ်ကောင်ရဲ့ နာမည်က ရွှေဘော်တဲ့၊<br> နောက်တစ်ကောင်က ငမဲတဲ့"<br> <br> "ဟေ
ဟုတ်လားကွ တာတေ၊ မင်း ဒီကောင်တွေကို<br> မြင်ရလား "<br> <br> "အေး…မြင်ရတယ်၊ကြားလည်း ကြားရတယ်၊<br> ငါ
ဆေးကွင်းထားတယ်လေကွာ"<br> <br> "ဒါဆိုရင် မနက်ဖြန် ရွာထဲက လူတွေကိုခေါ်ပြီး<br> ဒီတောင်ပို့တွေကို
ဖြိုပစ်မယ်ကွာ"<br> <br> ပုရစ်က ဒေါသတကြီး ပြောတာဗျ။<br> <br> "မလိုပါဘူး ပုရစ်ရ၊ မင်း ဒီနားကပဲ စောင့်နေ၊<br> ငါ
လုပ်စရာလေးတွေ လုပ်လိုက်ဦးမယ် "<br> <br> ကျုပ်က ထန်းပင်နောက်ကနေ ထွက်လိုက်ပြီး<br> ကျုပ်လွယ်အိတ်ထဲက မဖဲဝါ
အပ်ထားတဲ့<br><span> ကိုယ်တူကိုယ်ခွဲရုပ်ကလေးကို</span><wbr><span class="word_break"></span> ထုတ်ယူလိုက်တယ်<br>
<br> "သင်္ချိုင်းရှင်မ မဖဲဝါဗျာ၊ ကျုပ် တာတေမှ<br> အကြောင်းပြုပါတယ်၊ တွင်းအောင်းတစ္ဆေနှစ်ကောင်<br> ကျုပ်တို့
ထနောင်းကုန်းရွာကို အနှောင့်အယှက်<br> ပေးနေပါတယ်။ သင်္ချိုင်းရှင်မ အမြန်ကြွ<br> လာပြီး ဖြေရှင်းပေးပါဗျာ"<br> <br>
ကျုပ် မဖဲဝါကို ရည်စူးပြီး ပင့်ဖိတ်လိုက်တယ်<br> <br> "ဒေါင် ဒေါင် ဒေါင် ဒေါင် ဒေါင် "<br> <br> 'လိုက်ဟေ့ ၊
လိုက်ဟေ့၊ လိုက်ကြဟေ့ "<br> <br> ဟော ကျုပ်တို့ ရွာထဲမှာတော့ သံချောင်းခေါက်သံတွေရော<br> လူသံတွေရော ဆူညံနေပြီဗျို့။
ဟော ပုရစ်အုပ်ကြီး<br> ပျံလာပြီဗျို့။ <br> <br> "ဝီ ဝီ ဝီ ဝီ ဝီ ဝီ"<br> <br> ဟာ ကျုပ်လက်က မဖဲဝါ ရုပ်ကလေး
တုန်သွားပြီး<br> ဖြူဖြူအရိပ်တစ်ခု ထွက်သွားတယ်ဗျ။ ဟာ <br> မဖဲဝါဗျို့။ အရုပ်ကလေးထဲက ထွက်လာပြီ။<br>
တွင်းအောင်းတစ္ဆေ ငမဲနေတဲ့ တောင်ပို့ ပေါ်မှာ<br> ရပ်နေတာဗျ။ <br> <br> "ပကျီ ပကျီ ကျီ ကျီ ကျီ "<br> <br> "ဟေ့ကောင်
ငမဲ၊ ဒီနေ့ အကောင်ကြီးတွေက<br> ပိုတောင်ကြီးသေးသကွ၊ ဟာ ဟေ့ကောင် ငမဲ၊<br> ဟိုမှာ ဟိုမှာ"<br> <br> "ဟင် "<br> <br>
တွင်းအောင်းတစ္ဆေတွေ တုံ့ကနဲ ရပ်သွားပြီဗျို့။<br> မဖဲဝါက သူတို့ကို လက်ရပ်ခေါ်လိုက်တယ်<br> ကျုပ်က သောတဓါတ်ရေစင်
ဆွတ်ထားတော့<br> အသံပါ ကြားရတာပေါ့ဗျာ။ <br> <br> "ရွှေဘော်နဲ့ ငမဲ "<br> <br> "ဗျာ… ဗျာ …သင်္ချိုင်းရှင်မကြီး
"<br> <br> "တွင်းအောင်းတစ္ဆေဆိုတာ လူ့ရပ်ရွာကို<br> မသွားရဘူး၊လူရပ်ရွာမှာ အစာမရှာဘူးဆိုတဲ့<br> စည်းကမ်းကို
ဘာကြောင့် ဖောက်တာတုံး "<br> <br> "ပကျီ ပကျီ ကျီ ကျီ ကျီ ကျီ"<br> <br> "လူ့ရွာ အစာရှာရတာ လွယ်လွန်းလို့ပါ
သင်္ချိုင်းရှင်မ"<br> <br> "နင်တို့ နှစ်ကောင် တွင်းအောင်းတစ္ဆေတွေရဲ့<br><span>
    စည်းကမ်းချိုးဖောက်တဲ့အတွက်</span><wbr><span class="word_break"></span> ဒီရပ်ဒီရွာမှာ<br> နေခွင့်မရှိတော့ဘူး၊
နင်တို့ကို တရားစီရင်ဖို့<br> အခုပဲ လာခေါ်လိမ့်မယ်၊ နင်တို့ လိုက်သွားကြပေတော့ "<br> <br> မဖဲဝါက စကားဆုံးတာနဲ့
အရိပ်မည်းကြီး<br> ချက်ချင်းရောက်လာတယ်၊ မဖဲဝါက <br> တွင်းအောင်းတစ္ဆေ ရွှေဘော်နဲ့ ငမဲကို <br>
လက်ညှိုးထိုးပြလိုက်တယ်။<br> <br> ရွှေဘော်နဲ့ ငမဲလည်း လက်ထဲမှာ ကိုင်ထားတဲ့<br> ကြက်ဖကြီးတွေကို မြေကြီးပေါ်ကို
လွှတ်ချလိုက်ပြီး<br> အရိပ်မည်းကြီးနောက်ကို ဖျက်ကနဲ ဖျက်ကနဲ<br> ခုန်ပြီး လိုက်သွားကြရောဗျို့။ ကျုပ်လက်ထဲမှာ<br>
ကိုင်ထားတဲ့ မဖဲဝါအရုပ်ကလေးက ဆတ်ကနဲ<br> ဆတ်ကနဲ တုန်သွားတယ်။ တောင်ပို့ပေါ်မှာတော့<br> စောစောက မားမားကြီး ရပ်နေတဲ့
မဖဲဝါ<br> မရှိတော့ဘူးဗျ။<br> <br> "ကဲ ပုရစ်ရေ၊ မင်းတို့ယာထဲက တောင်ပို့တွေမှာနေတဲ့<br><span>
    တွင်းအောင်းတစ္ဆေနှစ်ကောင်တ</span><wbr><span class="word_break"></span>ော့ ပါသွားပြီဟေ့<br> ရွာထဲက ဖမ်းလာတဲ့
ကြက်ဖသေကြီးနှစ်ကောင်ယူပြီး<br> ပြန်ကြစို့ဟေ့ "<br> <br> ပုရစ်နဲ့ ကျုပ်နဲ့ ကြက်ဖကြီးတွေကို တစ်ယောက်<br>
တစ်ကောင်ဆွဲပြီး ပြန်လာခဲ့ကြရတာပေါ့ဗျာ။<br> ကျုပ်တို့ ပြန်ရောက်တော့ လူတွေ ရုံးစု ရုံးစုပဲ<br> ရှိကြသေးတာဗျ။
ကြက်ဖကြီးတွေ ဆွဲပြီး<br><span> ပြန်လာတဲ့ ကျုပ်တို့နှစ်ယောက်ကိုတွေ့တ</span><wbr><span class="word_break"></span>ော့<br>
အံ့သြပြီး ကြည့်ကြတော့တာပေါ့ဗျာ။<br> <br> ကျုပ်လည်း တွင်းအောင်းတစ္ဆေတွေ
အကြောင်းကို<br> ပြောပြလိုက်တယ်။ ဒီတော့မှ ကျုပ်တို့ ရွာသားတွေလည်း<br> မျက်စိပျက် မျက်နှာပျက်တွေဖြစ်ပြီး
ကြောက်ကုန်<br> ကြတော့တာပေါ့ဗျာ။<br> <br> သူတို့က ကြက်သူခိုးနှစ်ယောက်ကို လူလိုပဲ<br> ထင်နေကြတာဗျ။ ခုမှပဲ
လူမဟုတ်ဘဲ <br> တွင်းအောင်းတစ္ဆေတွေမှန်း သိသွားတော့တာ။<br> ကျုပ်ထင်တယ်၊ ဒီညတော့ ဒီလူတွေ အိပ်ရဲမှာ<br>
မဟုတ်တော့ဘူးဗျ။ တစ္ဆေမကြောက်တဲ့လူ<br> ရှိတာမှ မဟုတ်တာဗျာ။</span>