<h3>မှော်ဝင်ကြေးမုံ</h3> <br>
ကျုပ်တို့ရွာမှာ ပန်းပဲဖို တစ်ဖို ရှိခဲ့ဖူးတယ်ဗျ။<br> ဒါပေမဲ့ ပန်းပဲ ဆရာကြီး ဦးဖိုးဝဆုံးသွားတော့<br> သူ့ပညာကို
အမွေ့ခံမယ်သူ တစ်ယောက်မှ မရှိဘူး၊<span class="text_exposed_hide">...</span><span class="text_exposed_show"><br>
    အဲဒီကတည်းက စပြီး ထနောင်းကုန်းသားတွေလည်း<br> မီးလောင်ကုန်းပန်းပဲမှာပဲ အပ်ကြရတော့တာဗျ။<br> <br> ကျုပ်တို့
    တောင်သူတွေဆိုတာက ဓါး 'သ'ရ၊<br> ပုဆိန် 'သ'ရနဲ့ ပန်းပဲနဲ့ ကျုပ်တို့က သိပ်ကင်းကြတာ<br> မဟုတ်ဘူးလေဗျာ။
    ဓါး'သ'ရတယ်ဆိုတာ ခင်ဗျားက<br> သိချင်မှာသိမှာ၊ ဒီလိုဗျ၊ ကျုပ်တို့သုံးတဲ့ ဓါးတွေက<br> ကြာလာရင်
    တုံးသွားကြတယ်လေဗျာ။<br> <br> ဓါးသွေးကျောက်နဲ့ သွေးလို့ မရအောင် ဓါးသွားတွေ<br> ပျောက်ကုန်တာဗျ။ အဲဒါအခါကျရင်
    ပန်းပဲမှာ<br> မီးဖုတ်ပြီး ဓါးသွားတွေ ပြန်ဖော်ကြရတာ။<br> ဒီတော့မှ ဓါးသွေးကျောက်နဲ့ ပြန်သွေးလို့ ရတာပေါ့ဗျာ။<br>
    ရဲဒင်းတို့ ၊ ပုဆိန်တို့၊ သံစို့တို့ကိုလည်း ပန်းပဲမှာ<br> ပြန်ပြန်ပြီး အသွားဖော်ရတယ်ဗျ။အဲဒါကို<br> 'သ'တယ်လို့
    ခေါ်တာ။ ကျုပ်တို့ တောင်သူ<br> သုံးတဲ့ ကိရိယာတွေဆိုတာ ဒီလိုပဲ ပြန်ပြန်<br> 'သ'ကြရတာလေဗျာ။<br> <br> အခုလည်း
    မီးလောင်ကုန်းပန်းပဲမှာ ကျုပ်ရောက်နေတာဗျ။<br> အဘက အိမ်ကဓါးတွေ တုံးကုန်လို့ ပြန် 'သ'ခိုင်းလို့<br>
    ကျုပ်လာလုပ်နေတာလေဗျာ။ မီးလောင်ကုန်းရွာ<br> ဆိုတာ ခင်ဗျားသိနေပြီမို့လား။ ကျုပ်တို့ ထနောင်းကုန်း<br>
    သင်္ချိုင်းကုန်းပတ်ပြီး သွားလိုက်ရင် နာရီဝက်လောက်ပဲ<br> လျှောက်ရတာလေဗျာ။ မီးလောင်ကုန်း ပန်းပဲဆရာကြီးက<br>
    ဦးလှတဲ့ဗျ။ ဦးလှက မီးလောင်ကုန်းသား မဟုတ်ဘူး။<br> <br> တခြားကလာတာဗျ။ သူ့ပညာနဲ့ မီးလောင်ကုန်းမှာ<br> လာပြီးအခြေချ
    လုပ်ကိုင်စားတာပေါ့ဗျာ။<br> လက်ရာလည်း တော်တော်ကောင်းပါတယ်။<br> အသက်က ခြောက်ဆယ်လောက် ရှိပြီဗျ။<br> လူက ဂင်တိုတို၊
    ဗလကောင်းကောင်း။<br> အခုထိ ဦးလှရဲ့ လက်မောင်းနဲ့ ရင်အုပ်က<br> ကြွက်သားကြီးတွေက သန်မာနေတုန်းဗျ။<br> <br> ဦးလှရဲ့
    ပန်းပဲဖိုက ပန်းပဲသမားနှစ်ယောက်က<br> သူတို့ဇာတိရွာက ပါလာတဲ့ လူတွေဗျ။ ဦးလှနဲ့လည်း<br> ဆွေမျိုးတော်ပုံရတယ်။
    သူတို့ရွာကလည်း <br> အဆန်းဗျ။ အသက်အရွယ် ရလာတဲ့ ယောင်္ကျား<br> တစ်ယောက်ကို အရီးလို့ ခေါ်ကြတာဗျ။<br> <br>
    ကျုပ်တို့ရွာမှာက မိန်းမတွေကိုမှ အရီးတို့ အရီးလေးတို့<br> ခေါ်တာလေဗျာ၊ သူ့တပည့်တွေက <br> ဦးလှကို
    အရီးလှလို့ခေါ်တော့ မီးလောင်ကုန်း<br> သားတွေကလည်း အရီးလှလို့ လိုက်ခေါ်ကြတာပေါ့ဗျာ။<br> ကျုပ်တို့
    ထနောင်းကုန်းသားတွေကလည်း <br> အရီးလှလို့ပဲ ခေါ်ကြသဗျ။<br> <br> အရီးလှကလည်း သဘောကောင်းတာဗျို့။<br>
    အလုပ်ပေါ်မှာလည်း
    စေတနာထည့်ပြီး လုပ်တာဗျ။<br> လူချစ်လူခင် တော်တော်များတဲ့ ပန်းပဲ ဆရာကြီးပါဗျာ။<br> ကျုပ်ကိုလည်း အရီးလှက
    လွှတ်ခင်တာဗျ။<br> <br> "ဟ …တာတေပါလား၊ လာကွ၊ မင်းအဘက <br> ဓါးတွေ 'သ'ခိုင်းလိုက်တယ်ထင်တယ် "<br> <br> "ဟုတ်ပါ့
    အရီးလှရယ် "<br> <br> လို့ ပြောပြီး ကျုပ်က ကုက္ကိုတုံး သဘာဝထိုင်ခုံမှာ<br> ဝင်ထိုင်လိုက်တယ်ဗျ။ အရီးလှရဲ့
    ပန်းပဲဖိုထဲမှာက<br> ခွေးခြေခုံတို့၊ ကုလားထိုင်တို့၊ ခုံတန်းလျားတို့ မရှိဘူးဗျို့။<br> ကုက္ကိုပင်ရဲ့ ပင်စည်ကို
    ဖြတ်ထားတဲ့ ဗုံတိုတုံးတွေပဲ<br> ချထားတာ၊ အဲဒါထိုင်ခုံတွေပဲဗျ။ စားပွဲလည်းဒါပဲ၊<br> ကုလားထိုင်လည်းဒါပဲ၊
    ထိုင်ပါများတော့လည်း<br> ကုက္ကိုတုံးတွေက ပြောင်လက်နေတော့တာဗျို့။<br> <br> ကျုပ်အရင် ရောက်နေတာက ဘန့်ဘွေးကုန်းက<br>
    ကပ္ပိယ ဦးဖိုးအေးပါ။ဦးဖိုးအေးက ခြေထောက်တစ်ဖက်<br> မသန်ရှာဘူး။<br> <br> ဘန့်ဘွေးကုန်း အနောက်ကျောင်းက
    ဆရာတော်ရဲ့<br> ကပ္ပိယဗျ။ ကျုပ်ကိုလည်း သိပါတယ်။ သူ ဘာလုပ်တယ်<br> ဆိုတာ ကျုပ်သိပြီးသားဗျာ။
    အနောက်ကျောင်းဆရာတော်က<br> အဂ္ဂိရတ်ပညာတတ်ဗျ။ ဒါပေမဲ့ ဆရာတော်က အဆန်းသားဗျို့။<br> သူ့ကျောင်းမှာ ဖားဖိုဆင်မထားဘူး။
    မီးပဲဖုတ်တာ။<br> မြေကျင်းလေးတူးပြီး မီးဖုတ်တာဗျ။ ရက်စေ့သွားရင်<br> သူဖုတ်တဲ့ ဓါတ်တွေက ပြာကျသွားရောဗျို့။<br>
    <br> အဲဒီပြာဖြစ်သွားတဲ့ ဓါတ်တွေကို လုံတစ်လုံးနဲ့<br> ထည့်ယူလာပြီး အရီးလှရဲ့ ပန်းပဲဖိုမှာ လာထည့်ထားတာဗျ။<br>
    နှစ်နာရီလောက် ထည့်ပြီးသွားရင် လုံကလေးကို ပြန်ထုတ်<br> အအေးခံပြီး ကပ္ပိယ ဦးဖိုးအေးကြီးက ဆရာတော်ဆီကို<br>
    ယူသွားရတာ။ ဆရာတော်က သူတစ်ပါးတည်း ရှိတော့မှ<br> လုံကို ခွဲတာဗျ။ <br> <br> ဘာဖြစ်သွားတုံးဆိုတာတော့ ဘယ်သူမှ
    မသိဘူး။<br> ဦးဖိုးအေးလည်း မသိရဘူးဗျ။ ထနောင်းကုန်းက<br> ကျုပ်ဆရာတော်ဦးဂုဏ ပြောတာတော့ …<br> <br>
    "အနောက်ကျောင်းဆရာတော်က သွပ်လမ်းပဲကွ<br> တာတေရ၊ သွပ်ကို ပြာဖုတ်တာကွ၊ ဘာတွေပါတယ်<br> ဆိုတာတော့ မသိဘူး၊ ဒါပေမဲ့
    ရွှေဖြစ်တာတော့<br> သေချာတယ်ကွ "<br> <br> ကျုပ် ဆရာတော် ကျုပ်ကို ပြောတာဗျ။ <br> အခုလည်း အရီးလှက ကျုပ်ဓါးတွေကို
    မီးဖုတ်ပြီး<br> 'သ'ပေးရင်းနဲ့ ဦးဖိုးအေးရဲ့ လုံကို မီးဖိုထဲမှာ ထည့်ပြီး<br> ထိုးပေးနေတာဗျ။ ကျုပ်ဓါးတွေ
    'သ'လို့<br> ပြီးတာနဲ့ ဦးဖိုးအေးကလည်း သူ့လုံကို ထုတ်ပြီး<br> အအေးခံတယ်။ လုံအေးတော့ သူပါလာတဲ့<br> ဝါးဆစ်ဘူးထဲကို
    လုံထည့်ပြီး ပြန်သွားတယ်ဗျ။<br> ကျုပ် ထနောင်းကုန်းကို ပြန်ရောက်တော့<br> ဆရာတော့် ကျောင်းက ဆွမ်းစားသံချောင်း<br>
    ခေါက်ပြီဗျ။<br> <br> "နင်ပြန်လာတာ အတော်ပဲ တာတေရ၊ ဒီမှာ<br> နင့်အဘက ထမင်းဆာနေပြီတဲ့ဟေ့ "<br> <br> အမေက ကျုပ်ကို
    ဆီးပြောတာဗျို့။<br> <br> "အမေ ဘာဟင်းကောင်းချက်တုံး "<br> <br> ကျုပ်က အမေ့ကို မေးလိုက်တာဗျ။ <br> <br> "ကပ္ပလီစုက
    ငမှုန် လာလို့ အမဲသား ဝယ်ထားလိုက်တယ်၊<br><span> အမဲသားကို ငရုတ်သီးစပ်စပ်ကလေးချက်ပြီး</span><wbr><span
        class="word_break"></span> ဆီးသီးပုံး<br> ကျိုထားတယ်ဟဲ့ "<br> <br> "ကောင်းချက်ဗျာ "<br> <br>
    ပြောရဦးမယ်ဗျို့။ ဆီးပုံးဆိုတာ ဆီးသီးကို ခရမ်းသီးနဲ့<br> ချဉ်ရေချင်တာဗျ။ စိမ်းစားငါးပိလေးခပ်ပြီး အရည်<br>
    သောက်ချက်တာပေါ့ဗျာ။ နံနက်ပင်လေး အုပ်လိုက်လို့<br> ကတော့ လွှတ်သောက်လို့ ကောင်းတာဗျာ။<br> အဲဒါကို
    ဆီးပုံးကျိုတယ်လို့ ကျုပ်တို့အညာမှာ<br> ခေါ်တာပေါ့ဗျာ။ အမဲသားနဲ့ ဖြစ်ဖြစ် ကြက်သား<br> ဟင်းစပ်စပ်ကလေးနဲ့ ဖြစ်ဖြစ်
    လွှတ်လိုက်တာဗျ။<br> <br> တာတေဆိုတဲ့ ကျုပ်ကလည်း ဒီလိုဟင်းကောင်းမျိုးနဲ့<br> ထမင်းစားရလို့ကတော့
    သုံးပန်းကန်လောက်များ<br> အသာလေးဗျာ။ အဘနဲ့ အမေကတော့ သူတို့ရဲ့<br> တစ်ဦးတည်းသော သားဖြစ်တဲ့ ကျုပ်က <br>
    ထမင်းတစ်ပန်းကန်ပြီး တစ်ပန်းကန် ထည့်တာကို<br> ကြည့်ပြီး ခေါင်းတညိတ်ညိတ်နဲ့ သဘောကျနေကြတာဗျ။<br> <br> "ဟဲ့ …တာတေ၊
    နင် ဒီလင်ဗန်းကို မမြင်ဖူးဘူးထင်တယ် "<br> <br> "ဟုတ်တယ် အမေရ၊ အမေ တစ်ခါမှ ဒီကြေးလင်ဗန်းကို<br> သုံးတာ
    ကျုပ်မတွေ့ဖူးပါဘူး "<br> <br> "အေး ဟုတ်တယ်၊ ဒီလင်ဗန်းကို ပန်းကန်သေတ္တာထဲမှာ<br> အမြဲထည့်သိမ်းထားတာတဲ့၊ ငါ့အဖေ
    ငါ့ကို ပေးထားတာ၊<br> ဒါ ရှေးဟောင်းပစ္စည်းတဲ့ လူကလေးရဲ့၊ အဖေတို့<br> အဘိုးက မင်းတုန်းမင်းတရားကြီးရဲ့
    လက်ထက်တော်ကြီးမှာ<br> ဝန်စာရေးတဲ့ဟဲ့၊ အဲဒါ သူ့ဝန်မင်းက ဆုချတဲ့ <br> ကြေးလင်ဗန်းလေးလို့ ပြောတယ်၊ ဒါကို
    အမြတ်တနိုးနဲ့<br> လက်ဆင့်ကမ်းပြီး အမွေပေးလာကြတာလေ၊<br> ဟိုနေ့က ပန်းကန်သေတ္တာ ဖွင့်တော့မှ တွေ့တာနဲ့<br>
    ထုတ်ထားတာ"<br> <br> "ဒါရှေးဟောင်းပစ္စည်း အစစ်ပေါ့ အမေရ၊ ဒါကြောင့်<br> ကြေးလင်ဗန်းမှာ ပန်းတွေ ကနုတ်တွေရော၊
    မင်းခမ်း<br> မင်းနားတွေရော ပုံဖော်ထားတာကိုး၊ လက်ရာလည်း<br> တော်တော်မြောက်သားဗျ"<br> <br> ကျုပ်က
    တို့စရာတွေဖယ်ပြီး ကြေးလင်ဗန်းလေးကို<br> သေသေချာချာ ကြည့်နေမိတာဗျ။ ရှေးဟောင်း<br> ပစ္စည်းနားလည်းတဲ့ လူဆိုရင်တော့
    ဒီကြေးလင်ဗန်းကို<br> တော်တော်တန်ဖိုးထားမှာလို့ ကျုပ်တွေးမိလိုက်တယ်<br> ထမင်းစားပြီးတော့ ဗိုက်က
    တော်တော်တင်းနေတာဗျို့။<br> <br><span> ကျုပ်က ဆေးလိပ်ခွက်ကလေးရယ်၊နဂါးဆေး</span><wbr><span
        class="word_break"></span>ပေါ့လိပ်<br> ကလေး သုံးလိပ်ရယ်၊ ပုဆိုးဟောင်းတစ်ထည်ရယ်<br> ယူပြီးတော့
    မန်ကျည်းပင်အောက်က သစ်သား<br> ကွပ်ပျစ်ပေါ်ကို လာခဲ့တာဗျ။ ဝါးဖျာကြမ်လေး<br> ခင်းထားတဲ့ ကွပ်ပျစ်ပေါ်မှာ
    ဝါးဘိုးခြမ်း
    ခေါင်းအုံးလေး<br> ကလည်း အဆင်သင့်လေဗျာ။ <br> <br> ကျုပ်က ဝါးဘိုးခေါင်းအုံးပေါ်မှာ ပုဆိုးဟောင်းလေး<br> ခေါက်ပြီး
    ခင်းလိုက်တယ်။ နဂါးဆေးပေါ့လိပ်ကလေး<br> မီးညှိပြီး လေးငါးဖွာ ဖွာရုံ ရှိသေးတယ်၊ မျက်စိက<br> စင်းကျလာတော့တာဗျို့။
    ကျုပ်လည်း ဆေးလိပ်ခွက်<br> ကလေးထဲကို ဆေးလိပ်ထည့်ထားလိုက်ပြီး တုံးလုံး<br> လှဲလိုက်တယ်ဗျို့။ <br> <br>
    ဗိုက်လေးလေးနဲ့ ကျုပ် ဘယ်လောက်အိပ်သွားတယ်<br> မသိဘူးဗျာ။ ကျုပ်နားထဲမှာ အသံလေးသေးလေး<br> တစ်သံကို ခပ်ဝေးဝေးက
    ကြားသလို ကြားနေရတယ်<br> အသံက တဖြည်းဖြည်း ကျယ်လာရောဗျို့။<br> <br> ကျုပ်နာမည်ကို ခေါ်နေတာဗျ။<br> <br> "တာတေ၊
    တာတေ၊
    တာတေ"<br> <br> "ဗျာ"<br> <br> ကျုပ်က အော်ထူးလိုက်ပြီး အိပ်မှုံစုံမွှားနဲ့ ထထိုင်လိုက်တယ်<br> ဘယ်သူ
    ခေါ်နေတာတုံးဆိုပြီး ဝိုင်းထဲကို လှမ်းကြည့်လိုက်တော့<br> ဝိုင်းတံခါးဝမှာ ရပ်နေတဲ့ လူတစ်ယောက်ဗျ။ ဘယ်သူမှန်း<br>
    မသဲကွဲဘူး။ ကျုပ်က မျက်လုံးပေါ်မှာ လက်ကာပြီး<br><span> ကြည့်လိုက်တယ်။နွေဦးပေါက်ဆ</span><wbr><span
        class="word_break"></span>ိုပေမယ့် နေ့လယ်ဆို<br> နေက တော်တော်လေး ပူနေပြီဗျ။ မျက်စိတော်တော်စူးတာ။<br> <br>
    "ဟာ …ကိုချစ်အေးပါလား၊ ကိုချစ်အေး လာလေ၊<br> ဝိုင်းဝမှာရပ်လို့ ၊ လာဗျ"<br> <br> ကျုပ်ခေါ်လိုက်တော့မှ ကိုချစ်အေးက
    ဝင်လာတာဗျ။<br> ခေါင်းမှာ ဆောင်းထားတဲ့ ဝါးဖတ်ဦးထုတ်ကလေးကို<br> မန်ကျည်းပင်အောက် ရောက်တာနဲ့ ကိုချစ်အေးက<br>
    ချွတ်လိုက်တယ်။ ကျုပ်ထိုင်နေတဲ့ သစ်သားကွပ်ပျစ်မှာပဲ<br> ဝင်ထိုင်ပြီး ပြောတယ်ဗျ။<br> <br> "တာတေတို့ပဲ
    ဇိမ်ရှိပါတယ်ကွာ၊ ထမင်းစားပြီးတာနဲ့<br> တစ်ရေးတမော အိပ်လို့ "<br> <br> ကျုပ်က ဘာမှမပြောဘဲ
    ရယ်ပဲနေလိုက်တယ်<br><span> နဂါးဆေးပေါ့လိပ်ကလေးတစ်လိပ်</span><wbr><span class="word_break"></span>နဲ့
    ဓနုဖြူဒေါ်ရီ<br> ကြေးမီးခတ်ကလေးကို ကမ်းပေးလိုက်တယ်<br> <br> ကိုချစ်အေးကလည်း ကျုပ်တည်တဲ့ ဆေးလိပ်ကို<br>
    မီးညှိပြီး
    အမောပြေ ဖွာလိုက်တယ်ဗျ။ ဆေးလိပ်<br> သောက်ရင် မောတယ် ဆိုပေမယ့်လည်း မောနေရင်လည်း<br> ဆေးလိပ်ကလေး သောက်လိုက်ရမှ
    အမောပြေတာဗျို့။<br> ကိုချစ်အေးက ဘန့်ဘွေးကုန်းသားဗျ။ သူတို့က<br> ညီအစ်ကို နှစ်ယောက် ရှိတာ။ ကိုချစ်အေးနဲ့<br>
    ကိုချစ်ထွေးတဲ့၊ အမွှာပူးတွေလေဗျာ။<br> <br> ရုပ်ချင်းခွဲလို့ မရအောင် တူတာဗျ။ ဒါပေမဲ့<br> ကျုပ်ကတော့
    မြင်နေကျတွေဆိုတော့ တွေ့တာနဲ့<br> တန်းသိတာပေါ့ဗျာ။ အခုမှ မြင်တဲ့သူဆိုရင်<br> ခွဲလို့မရကြဘူးဗျ။ သူတို့အဘက
    ဦးကျောက်နီတဲ့ဗျ။<br> <br> ကျုပ်တို့က ဘထွေးကျောက်နီလို့ ခေါ်တယ်<br> ဘထွေးကျောက်နီရဲ့ အဘက ဦးပန်းဦးတဲ့ဗျ။<br>
    ယာတွေ အများကြီးပိုင်တဲ့ လူချမ်းသာကြီးပေါ့ဗျာ။<br> ဒါပေမဲ့ ကျုပ်တို့က ဘိုးပန်းဦးကို မှီတယ်ဆိုရုံပဲ<br> ရှိတာပါ။
    ကျုပ်သိတော့ပဲ ဘိုးပန်းဦးက<br> အသက်တော်တော်ကြီးနေပါပြီ။<br> <br> ကျုပ်သိတာတော့ ဘိုးပန်းဦးက လူစုံကြီးတဲ့ဗျ။<br>
    တောင်သူသက်သက်လုပ်တာ မဟုတ်ဘူး။<br> ကျောက်လည်း နားလည်တယ်ဆိုပဲ။ <br> မိုးကုတ်ဘက်၊ မန္တလေးဘက်သွားပြီး<br>
    ကျောက်အရောင်းအဝယ် လုပ်သေးတယ်<br> ဆိုပဲ။ မြင်းကျတော့လည်း လွှတ်နားလည်တာတဲ့ဗျ။<br> သူတစ်ခါ ရလာတဲ့ ပတ္တမြားကို
    ကျောက်ကုန်သည်တွေ<br> ရွာအထိ လိုက်လာပြီး ဈေးကောင်းပေးဝယ်<br> ကြတာ တော်တော်လေး အကျိုးအမြတ်<br> ရခဲ့တယ်ဆိုပဲ။
    အဲဒီနှစ်မှာပဲ ဘထွေး<br> ကျောက်နီကိုမွေးလို့ ကျောက်အောင်တဲ့<br> အထိမ်းအမှတ်နဲ့ မောင်ကျောက်နီလို့<br> သူ့သားကို
    မှည့်တာဆို့ပဲ။<br> <br> သားသမီးကလည်း များများစားစား ရှိတာမဟုတ်ဘူး။<br><span>
        ဘထွေးကျောက်နီတစ်ယောက်ပဲရှိ</span><wbr><span class="word_break"></span>တာ။ ဘထွေးကျောက်နီက မွေးပြန်တော့လည်း
    ကိုချစ်အေးတို့ အမွှာညီအစ်ကို<br> နှစ်ယောက်ပဲ ရှိတာ။ ယာတွေကလည်း မျက်စိတဆုံး<br> ပိုင်ကြဆိုတော့
    လူချမ်းသာတွေပေါ့ဗျာ။ <br> <br> ဘန့်ဘွေးကုန်းမှာရှိတဲ့ အိမ်ကြီးအိမ်ကောင်းထဲမှာ<br> ဘိုးပန်းဦးရဲ့ အိမ်ကြီးက
    အကောင်းဆုံးဗျ။ လူတစ်ဖက်<br> နီးပါးရှိတဲ့ ကျွန်းတိုင်ကြီးတွေနဲ့ ဆောက်ထားတာ၊<br> ခေါင်နှစ်လုံးနဲ့ဗျို့။
    တစ်အိမ်လုံး ကျွန်းချည်းပဲဗျ။<br> ရေနံချေးသုတ်ထားလိုက်တာ နက်မှောင်နေတာပါပဲဗျာ။<br> ဘိုးပန်းဦး ရှိတုန်းက
    ရှေးဟောင်းပစ္စည်းတွေလည်း<br> စုတတ်သဗျ။ <br> <br> ရှေးဟောင်းပစ္စည်းကိုလည်း ဘိုးပန်းဦးက နားလည်တယ်။<br> ဘယ်ရွာမှာ
    ဘယ်မင်းဆက်က ဘာပစ္စည်းရှိလေရဲ့ <br> ဆိုလိုကတော့ ငွေတွေယူပြီး လိုက်တော့တာဗျို့။<br> ပြီးရင် မရမက ဝယ်ပြီး
    ပြန်လာတော့တာပဲတဲ့ဗျ။</span>
<br>
ကိုချစ်အေးတို့ အိမ်ကြီးအပေါ်ထပ်မှာ ဘိုးပန်းဦးရဲ့<br> ရှေးဟောင်းပစ္စည်းထားတဲ့ အခန်းကြီးတစ်ခန်း<br> ရှိသဗျ။ ကျုပ်တော့
တစ်ခါမှ တက်မကြည့်ဖူးပါဘူးဗျာ။<span class="text_exposed_hide">...</span><span class="text_exposed_show"><br>
    တရားကျစရာတော့ ကောင်းသားဗျ။ လူတွေဟာ<br> ဘယ်ပစ္စည်းကို ဘယ်လောက်ပဲ မြတ်နိုး မြတ်နိုး<br> ဘယ်လောက်ပဲ တန်ဖိုးထားထား
    သေတော့လည်း<br> အားလုံးထားခဲ့ရတာပါပဲဗျာ။ <br> <br> ဘိုးပန်းနီကြီး တပင်တပန်း ဝယ်ပြီး စုဆောင်းခဲ့ရတဲ့<br>
    ရှေးဟောင်းပစ္စည်းတွေလည်း ဒီအတိုင်း ထားခဲ့ရတာပါပဲလေ၊<br> ကျန်တဲ့လူတွေကလည်း သူ့လို နားလည်ကြတာ<br> မဟုတ်တော့
    အခန်းထဲမှာ ဒီအတိုင်းပဲ ရှိမှာပေါ့ဗျာ။<br> လူချမ်းသာတွေ ဆိုတော့ ဒါတွေကို ရောင်းလည်း<br> မရောင်းဘူးဗျ။ <br> <br> "
    ကိုချစ်အေး ဘယ်ကလှည့်လာတုံး"<br> <br> "ဘယ်ကမှ မလှည့်ဘူး၊ မင်းဆီကိုပဲ တိုက်ရိုက်လာတာကွ "<br> <br> ကိုချစ်အေးတို့
    ကိုချစ်ထွေးတို့က ကျုပ်ထက် ငါးနှစ်လောက်<br> ကြီးကြတယ်။ ကျုပ်က ဆယ့်ခြောက်နှစ်ဆိုတော့ သူတို့က<br> နှစ်ဆယ်တစ်၊
    နှစ်ဆယ်နှစ်ပေါ့ဗျာ။<br> <br> "ကိစ္စရှိလို့လား၊ ကိုချစ်အေး "<br> <br> "ရှိဆို ချစ်ထွေး ပျောက်သွားလို့ကွ တာတေရ
    "<br> <br> "ဗျာ .…ကိုချစ်ထွေး ပျောက်သွားလို့ ဟုတ်လား "<br> <br> "အေး ဟုတ်တယ်၊ ပျောက်သွားတာ ဒီနေ့ဆိုရင် <br>
    ဆယ်ရက်ရှိပြီကွ၊ ငါတို့လည်း ပြန်ရောက်လာနိုးနဲ့<br> စောင့်နေကြတာ"<br> <br> "တစ်ယောက်,ယောက် ခရီးသွားတာကို
    လိုက်သွားလို့<br> ရှိမှာပါဗျာ "<br> <br> "သူနဲ့ ပတ်သက်တဲ့သူတွေလည်း ငါတို့ အကုန်မေးပြီးပြီကွ<br>
    အားလုံးရှိနေကြတာ။ ဘယ်သူမှ ခရီးမသွားကြဘူး"<br> <br> "မိန်းမတွေ ဘာတွေများ ခိုးသွားသလားဗျာ"<br> <br> "ငါတို့လည်း
    မင်းတွေးသလို တွေးတယ်ကွ၊ဒါပေမဲ့ ချစ်ထွေးမှာ<br> ရည်းစားမရှိဘူး။ ဒီကောင်က တို့ဘိုး ဦးပန်းဦးနဲ့ ဝါသနာ<br>
    တော်တော်တူတာကွ၊ အလကားအားနေရင် ဘိုးရဲ့<br> ရှေးဟောင်းပစ္စည်းတွေထားတဲ့ အခန်းထဲမှာပဲ ဝင်နေတာ၊<br> အဲဒီထဲက
    ကြေးပုရပိုက်တွေ ဖတ်နေတယ်။ <br> ရှေးဟောင်းပစ္စည်းတွေပေါ်က စာတွေကိုဖတ်နေတယ်<br> ဘိုးပန်းဦးလက်ရေးနဲ့ ရေးထား
    ကူးထားတဲ့ ဆေးကျမ်းတွေ၊<br> ဗေဒင်ကျမ်းတွေ၊ နက္ခတ်ကျမ်းတွေ၊ အဂ္ဂရတ်ကျမ်းတွေ<br> အကုန်မွှေနှောက်ပြီး
    လှန်လှောဖတ်နေတာကွ။<br> ဘယ်မိန်းကလေးကိုမှ စိတ်ဝင်စားရမှန်း သိတာ<br> မဟုတ်ဘူးကွ တာတေရ "<br> <br> "ကိုချစ်အေးကရော
    ဘိုးပန်းဦးရဲ့ ပစ္စည်းတွေကို<br> စိတ်မဝင်စားဘူးလား "<br> <br> "ဟာ …စိတ်မဝင်စားပါဘူးကွာ၊ ချစ်ထွေးနဲ့ ငါနဲ့က<br>
    အမွှာမွေးဆိုပေမယ့် စိတ်ဝင်စားမှုကျတော့ မတူဘူးကွ<br> တာတေရ၊ ငါက ရပ်ရေးရွာရေး စိတ်ဝင်စားတယ်<br><span>
        သူငယ်ချင်းအပေါင်းအသင်းတွေန</span><wbr><span class="word_break"></span>ဲ့ သွားလာနေရတာ<br> ကြိုက်တယ်၊
    ညနေဆိုရင် ထန်းတောဘက်သွားပြီး<br> ဝိုင်းဖွဲ့ရတာ ပျော်တာကွ၊ ပြီးတော့ တောင်သူ<br> အလုပ်ကိုလည်း ငါသဘောကျတယ်။
    ချစ်ထွေး<br> ကျတော့ ယာလုပ်ရတာကိုတော့ စိတ်ဝင်စားပါတယ်၊<br> ဒါပေမဲ့ အားတဲ့အချိန်ဆိုရင် အပေါင်းအသင်းနဲ့<br>
    သိပ်သွားလာမလုပ်ဘဲ အိမ်မှာရှိတဲ့ စာဟောင်း<br> ပေဟောင်းတွေကို ထိုင်ဖတ်နေတာကွ၊ ချစ်ထွေး<br> မို့လို့ ပျောက်နေရင်
    ဘယ်မှမှ လိုက်မရှာနဲ့၊<br><span> ဘိုးရဲ့ ရှေးဟောင်းပစ္စည်းခန်းကြီးထဲ</span><wbr><span class="word_break"></span>မှာပဲ
    ၊<br> ငြိမ်ကုတ်ပြီး တစ်ခုခုဖတ်နေတော့တာကွ "<br> <br> "ဒါဆိုတော့လည်း
    တွေးရခက်သားလား ကိုချစ်အေးရဲ့၊<br> သိပ်သွားသွားလာလာ မလုပ်တတ်လို့ ကိုချစ်ထွေးက<br> ဆယ်ရက်တောင် ပျောက်နေတာ
    တော်တော်တော့<br> ဆန်းတာပဲဗျ "<br> <br> "ငါတို့လည်း စုံစမ်းတာ နှံ့နေပြီကွ၊ ဘယ်ကမှကို<br> အစအနတောင် မကြားရဘူး
    တာတေရ၊ ဒါနဲ့<br> မင်းဆီကိုလာခဲ့တာ၊ ငါ့အဘကလည်း တာတေနဲ့<br><span> တိုင်ပင်ကြည့်စမ်းပါဆိုလို့</span><wbr><span
        class="word_break"></span>ကွ၊ မင်းက ဗဟုသုတ<br><span> ရှိတော့ မင်းများစဉ်းစားနိုင်မလားဆိ</span><wbr><span
        class="word_break"></span>ုပြီး လာခဲ့တာကွ "<br> <br> "ကျုပ်လည်း လောလောဆယ်တော့ ဘာမှမတွေးတတ်ဘူး<br>
    ကိုကြီးချစ်အေးရ၊ ဒါပေမယ့် ကျုပ် ကိုကြီးချစ်အေးတို့<br> အိမ်ကို လိုက်ခဲ့မယ်ဗျာ၊ ကိုချစ်ထွေး အမြဲဝင်နေတတ်တဲ့<br>
    ရှေးဟောင်း ပစ္စည်းခန်းကြီးထဲကို လိုက်ကြည့်ချင်တယ်"<br> <br> "ဟာ …ကောင်းတာပေါ့ တာတေရ၊ ကဲ ဒါဆိုရင်<br> သွားကြစို့
    "<br> <br> ကျုပ်က အဘနဲ့ အမေ့ကို အကျိုးအကြောင်း ပြောပြပြီး<br> ဘန့်ဘွေးကုန်းကို လိုက်ခဲ့တယ်။ ဘန့်ဘွေးကုန်းကို<br>
    ရောက်တော့ ဘထွေးကျောက်နီက ဝမ်းသာအားရ<br> ဆီးကြိုတယ်ဗျ။ ဘထွေးရဲ့ မိန်းမ အရီးဝိုင်းကြည်ကတော့<br> မျက်ရည်လေး
    စမ်းစမ်း စမ်းစမ်းနဲ့ ပေါ့ဗျာ။<br> <br> "တာာတေရေ၊ မင်းအစ်ကို ချစ်အေးလည်း မင်းကို<br> အကျိုးအကြောင်းတွေ
    ပြောပြပြီးရောပေါ့၊ ငါတို့လည်း<br> ဘယ်လိုမှ မစဉ်းစားတတ်တော့ပါဘူးကွာ"<br> <br> ဘထွေးကျောက်နီက ပြောတာဗျ။ ကျုပ်က
    ဘထွေး<br> ပြောတာကို ခေါင်းညိတ်ပြီး စဉ်းစားနေရတာပေါ့ဗျာ။<br> <br> "ကိုချစ်ထွေး နောက်ဆုံး အိမ်က ထွက်သွားတာကို<br>
    ဘထွေးတို့ အရီးတို့ မြင်လိုက်ကြသလား "<br> <br> "ဘယ်သူမှ မမြင်ဘူးကွ၊ ချစ်ထွေးစီးတဲ့ ဖိနပ်ကလည်း<br> ဒီအတိုင်း
    ရှိနေတာပဲ တာတေရ "<br> <br> "ဟာ ….ဟုတ်လား၊ ဒါဆိုရင် အပြင်ထွက်သွားတဲ့ <br> လက္ခဏာမှ မရှိတာ၊ တကယ်လို့
    ထွက်သွားရင်လည်း<br> ဖိနပ်မစီးဘဲ ထွက်သွားတာပဲ ဖြစ်မယ် "<br> <br> "ချစ်ထွေးက ဖိနပ်မစီးဘဲ အပြင်ထွက်လေ့
    မရှိဘူးကွ၊<br> ဝိုင်းထဲဆင်းတာတောင် ခြေထောက်ချည်း ဆင်းတဲ့ကောင်<br> မဟုတ်ဘူး၊ ဖိနပ်စီးပြီးမှ ဆင်းတာ "<br> <br>
    "ကိုချစ်ထွေး ပျောက်သွားတဲ့နေ့က ထူးထူးခြားခြား<br> ဘာတွေများ ဖြစ်သေးတုံး အရီးရဲ့ "<br> <br> ကျုပ် မေးလိုက်တော့
    အရီးဝိုင်းကြည်က တွေပြီး <br> စဉ်းစားတယ်ဗျ။ <br> <br> "နေဦး တာတေရဲ့၊ အဲဒီနေ့က ချစ်အေးနဲ့ ကိုကျောက်နီက<br>
    လှည်းကောက်ပြီး ထိန်ကုန်းသွားကြတယ်။ ထိန်ကုန်းက<br> ကိုဖိုးတုတ်ဆီမှာ နှမ်းမျိုးသွားဝယ်ကြတာ။ အိမ်မှာ<br> အရီးရယ်၊
    ချစ်ထွေးရယ်ပဲ ရှိတာ။ ချစ်ထွေးက အပေါ်ထပ်မှာ၊<br> ပဲနောက်လှော်ပြီး အခွံချွတ်နေတာ၊ ခဏနေတော့<br> ရွာလမ်းပေါ်မှာ
    ကလေးတွေ ဆူညံဆူညံ လုပ်နေကြတာ<br> ကြားလို့ ဘာဖြစ်ကြတာတုံးဆိုပြီး အရီးက ထွက်ကြည့်<br> သေးတယ်။ ရွာလမ်းမှာ ကလေးတွေ
    ဖွေးဖွေးလှုပ်နေတာပဲတဲ့၊<br> ဘာဖြစ်လို့တုံးလို့ ငါက မေးတော့ …<br> <br> "နေကြတ်နေလို့ အရီးရ၊ ကျုပ်တို့တွေ
    မှန်မှာ<br> မှိုင်းခံပြီး ကြည့်ကြတာဗျ"<br> <br> လို့ ပြောတာနဲ့ ငါတောင် မော့ကြည့်လိုက်သေးတယ်<br> <br> "ဟာ …အရီး၊
    ဒီအတိုင်း မကြည့်နဲ့ ၊ မျက်စိကန်းတတ်တယ်။<br> ကြည့်ချင်ရင် ဒီမှန်ချပ်ခံကြည့် "<br> <br> ဆိုပြီး တောင်ဘက်ဝိုင်းက
    စိန်ရီသား ဆင်ပေါက်က<br> ပြောလို့ အရီးက သူ့လက်ထဲက မှိုင်းခံထားတဲ့<br> မှန်ချပ်ယူပြီးတောင် ကြည့်လိုက်သေးတယ်။<br>
    နေကတစ်ဝက်လောက်တောင် ကြတ်နေပြီဟဲ့၊<br> ငါ ဝိုင်းထဲ ပြန်ဝင်လာတော့ အိမ်ပေါ်ထပ်ပြတင်းပေါက်က<br> ခေါင်းထွက်ပြီး
    ချစ်ထွေးက လှမ်းမေးတယ်<br> <br> 'အမေ ဘာဖြစ်လို့တုန်း "<br> <br><span> "ဘာမှ
        မဖြစ်ပါဘူးဟယ်၊နေကြတ်နေလို့</span><wbr><span class="word_break"></span> ကလေးတွေ<br> ကြည့်နေကြတာပါ'<br> <br>
    "ဗျာ …နေကြတ်နေတယ် ဟုတ်လား "<br> <br> "အေး…ဟုတ်တယ်။ နင်လည်း ကြည့်ချင်ရင်<br> ဟိုကလေးတွေလို မှန်ကွဲလေးတစ်ခုရှာပြီး
    <br> မှိုင်းခံကြည့်ပေါ့ ချစ်ထွေးရဲ့"<br> <br> လို့တောင် အရီးက ပြောလိုက်သေးတယ်<br> <br> မွန်းတည့်ကာနီးတော့
    ချစ်အေးတို့သားအဖ နှမ်းအိတ်တွေ<br> သယ်ပြီး ပြန်လာကြတယ်<br> <br> "ဝိုင်းကြည်ရေ…ထမင်းပွဲ ပြင်တော့ဟေ့၊ ငါရော
    ချစ်အေးရော<br> ဆာနေကြပြီ "<br> <br> ဒါနဲ့ အရီးက ထမင်းဝိုင်းပြင်ပြီး ချစ်ထွေးကို ထမင်းစားဖို့<br> လှမ်းခေါ်တယ်။
    ပြန်ထူးသံ မကြားလို့ အိမ်ပေါ်ထပ်ကို<br> တက်ကြည့်တော့ ချစ်ထွေးကို ဘယ်မှာမှ ရှာလို့မတွေ့ဘူး။<br> <br> 'နင်
    နောက်ဘက်ဝင်နေတုန်း အပြင်ထွက်သွားလို့<br> ရှိမှာပေါ့ ဝိုင်းကြည်ရယ် လာ လာ စားမယ် ချစ်ထွေး<br> ပြန်လာမှ သူ့ဖာသာ
    စားလိမ့်မယ် '<br> <br> လို့ နင် ဘထွေးက ပြောလို့ အရီးတို့ ထမင်းစားကြတာပေါ့<br> အရီးတို့ ထမင်းစားပြီးတော့လည်း
    ပြန်မလာ၊ ညနေစောင်းလည်း<br> ပြန်မလာ၊ ညရောက်လည်း ပြန်မလာနဲ့၊ အရီးတို့လည်း<br> ဟိုအိမ် သည်အိမ်တွေ
    လိုက်မေးကြရတော့တာပေါ့ဟယ်<br> အဲဒီနေ့က ချစ်ထွေးကို တွေ့လိုက် မြင်လိုက်တဲ့သူတောင်<br> တစ်ယောက်မှ မရှိပါဘူး
    တာတေရာ"<br> <br> ကျုပ်လည်း အရီးပြောတာကိုသာ နားထောင်နေရတော့<br> တာပေါ့ဗျာ။ ကျုပ်လည်း ဘာမှပြန်မပြောတတ်ဘူးလေ။<br>
    ကိုချစ်အေးက ကျုပ်ကို အိမ်ပေါ်ထပ်ခေါ်တယ်။<br> ဘိုးပန်းဦး စိတ်တိုင်းကျ ဆောက်ခဲ့တဲ့ အိမ်ကြီးက<br> တော်တော်ကို
    ကျယ်တာဗျို့။ <br> <br> အပေါ်ထပ်မှာ ကျွန်းတံခါးကြီးတွေ တပ်ထားတဲ့<br><span> အခန်းကြီးတွေ
        ဖွဲ့ထားတာဗျ။တံခါးပိတ်ထားတဲ</span><wbr><span class="word_break"></span>့<br> အခန်းကြီးတစ်ခုကို ကိုချစ်အေးက
    တံခါးဖွင့်လိုက်တယ်<br> သူရှေ့က ဝင်သွားတော့ ကျုပ်က နောက်က လိုက်ဝင်ခဲ့တယ်<br> <br> "ဟာ …"<br> <br> ကျုပ်ပါးစပ်က
    'ဟာ'လို့တောင် ယောင်အော်မိအောင်<br> အံ့သြသွားတာဗျ။<br> <br> "တာတေ၊ ဒါ တို့ ဘိုးရဲ့ ရှေးဟောင်းပစ္စည်းတွေ
    ထားတဲ့<br>
    အခန်းကြီးပဲကွ "<br> <br> ကျုပ်ဖြင့် အံ့သြလိုက်တာဗျာ။ ပြတိုက်တစ်ခုထဲကို<br> ရောက်သွားသလိုပဲဗျာ။
    ရှေးဟောင်းပစ္စည်းတွေကို<br> သူ့နေရာနဲ့သူ သပ်သပ်ရပ်ရပ်ကို ထားတာဗျ။<br> ဘယ်ခေတ်ကပစ္စည်း ဘယ်သူ့
    အသုံးအဆောင်ဆိုပြီး<br> ကတ်ပြားတွေမှာ စာရေးပြီး ထောင်ထားတာဗျို့<br> တကယ့်ကို ပြတိုက်ကလေးတစ်ခုပါပဲဗျာ။<br> <br>
    နံရံမှာ အဆင့်ဆင့် ချိတ်ထားတဲ့ ဓါးတွေကလည်း<br> အလက်နှစ်ဆယ်လောက် ရှိမယ်ဗျ။ ငွေလင်ဗန်း<br> ကြေးလင်ဗန်းတွေကလည်း
    အများကြီးဗျ။ ရွှေချည်ထိုး၊<br> ငွေချည်ထိုးတွေနဲ့ ချုပ်ထားတဲ့ ရှေးခေတ်က <br> မင်းညီမင်းသားတွေ ဝတ်တဲ့ အင်္ကျ
    ီတွေလည်း<br> ရှိတယ်ဗျ။ မှန်ပုံးထဲမှာ ထည့်ထားတဲ့ ကျောက်<br> လက်ဝါးကြီးတစ်ခုလည်း တွေ့တယ်<br> <br> ကနုတ်မျိုးစုံနဲ့
    ရွှေပိန်းချသေတ္တာ နှစ်လုံးလည်းရှိတယ်<br> ရှေးခေတ်က အကောင်းစား ကြွေထည်ပစ္စည်းတွေလည်း<br> အတော်များသားဗျ။
    ကြွေပန်းအိုးတွေ၊ ကြွေရေတကောင်းတွေ<br> ကြွေပန်းကန်ပြားတွေလေဗျာ။ တစ်နေရာမှာတော့<br> နံရံမှာကပ်ပြီး ထောင်ထားတဲ့
    သစ်သားသေတ္တာ<br> ပြားပြားတစ်ခုကို တွေ့တယ်ဗျ။<br> <br> အမြင့်က ခြောက်ပေကျော်ကျော်လောက် ရှိမယ်။<br> အကျယ်က
    သုံးပေလောက် ရှိမယ်ဗျ။ နက်ပြောင်နေတဲ့<br> သစ်သားအနက်နဲ့ လုပ်ထားတာ။ ထုကတော့<br> ဆယ်လက်မလောက်ထူမယ်။ ပတ္တတပ်ပြီး
    <br>
    သော့ခတ်တဲ့ မြောက်လက်လည်း တွေ့တယ်ဗျ။<br> <br> ဒါဆိုရင်တော့ အဖုံးဖွင့် လို့ရတဲ့ သေတ္တာပြားတစ်ခုပဲလို့<br>
    ကျုပ်တွေးမိလိုက်တယ်။ သေတ္တာတစ်ခုလုံးမှာ<br> ထွင်းထားတဲ့ ပန်းတွေ ကနုတ်တွေက တော်တော်ကို<br> လှတာဗျ။
    ဒီသေတ္တာပြားရဲ့
    သက်တမ်းက ကျုပ်စိတ်ထင်<br> နှစ်ရာချီနေလောက်ပြီဗျ။<br> <br> "တာတေ ဒါကြီးကို မင်းစိတ်ဝင်စားလို့လား"<br> <br>
    "ဟုတ်တယ် ကိုကြီးချစ်အေးရဲ့၊ ဒီသေတ္တာပြားပြားကြီးက<br> ဘာထည့်တာတုံး"<br> <br> "ဒါသေတ္တာမဟုတ်ဘူး၊ မှန်ကွ
    တာတေရ၊<br>
    ကိုယ်လုံးပေါ်မှန်ကြီး"<br> <br> "ဗျာ …မှန် ဟုတ်လား၊ ကြည့်မှန်လားဗျ"<br> <br> "ဟုတ်တယ်၊ ကြည့်မှန်ကြီးကွ၊
    ငါ့စိတ်ထင်တော့ <br> ကြည့်မှန်ပေါ်ကာစက ရှားရှားပါးပါးဆိုတော့ မှန်ကို<br> အမြတ်တနိုးနဲ့ လုပ်ထားတာ ထင်ပါရဲ့
    တာတေရာ။<br> အဖုံးအပိတ်နဲ့ဆိုတော့ သေတ္တာလို ဖြစ်နေတော့တာပေါ့ကွာ၊<br> တို့ဘိုးကလည်း လူထူးလူဆန်းကြီးဆိုတော့
    ဒီလို<br> ရှားရှားပါးပါး ပစ္စည်းမျိုးကို သူက သိပ်ခုံမင်တာကွ<br> တာတေရ၊ ငါ့အဘပြောတော့ ဒီမှန်သေတ္တာကို<br>
    သစ်ကနက်သားနဲ့ လုပ်ထားတာတဲ့ကွ "<br> <br> ပြောပြောဆိုဆိုနဲ့ ကိုချစ်အေးက မှန်သေတ္တာကို<br> အဖုံးဖွင့်လိုက်တယ်။
    ဒီတော့မှ အထဲက မှန်ချပ်ကြီးကို<br> မြင်ရတော့တာဗျို့။ အထဲမှာလည်း မှန်ရဲ့ ထောင့်လေးထောင့်မှာ<br> သစ်ကနက်သား
    လက်ပန်းတွေ ဖော်ထားတာဗျ။<br> အလယ်က မှန်ကြီးကလည်း ကြည်လင်နေတာပါဗျာ။<br> ဒီလောက်ကြာတာတောင် မှန်ချပ်ကြီးမှာ
    ကွဲရာ<br> အက်ရာ၊ အစင်းရာ ဘာမှ မရှိဘူးဗျ။<br> <br> "မှန်က တိုက်ထားသလိုကို ဝင်းနေတာဗျ။ ကိုချစ်အေးရဲ့ "<br> <br>
    "ချစ်ထွေး တိုက်ထားတာနေမှာပေါ့ တာတေရာ၊<br> ဒီကောင်က ဒီအခန်းထဲဝင်ပြီး အောင်းနေတတ်တာ၊<br> သူ ပျောက်သွားတော့
    ဒီမှန်သေတ္တာကြီးက အဖုံးဖွင့်လျက်ကြီး<br> ရှိနေတာ၊ ဟိုနေ့ကမှ ငါ အဖုံးပြန်ပိတ်ထားတာ"</span>
<br> ကျုပ်က
မှန်သေတ္တာကြီးရဲ့ အဖုံးကို ပိတ်လိုက်<br> ဖွင့်လိုက် သုံးလေးခါ လုပ်ကြည့်လိုက်တယ်<br> ပတ္တာကလည်း သံချေးတွေ ဘာတွေ
ကိုက်မနေဘူးဗျ။<span class="text_exposed_hide">...</span><span class="text_exposed_show"><br> ဒါလည်း ကိုချစ်ထွေး
    ပြုပြင်ထားတာ ဖြစ်မှာပေါ့ဗျာ။<br> <br> တစ်နေရာမှာတော့ ကျွန်းဘီရိုတစ်လုံးဗျ။ ကျုပ်က<br> ဘီရိုတံခါးကို
    ဆွဲဖွင့်လိုက်တော့ အထဲမှာ စာအုပ်တွေမှ<br> အပြည့်ဗျာ၊ ဒါဘိုးပန်းဦးကြီး ဖတ်ခဲ့တဲ့ စာအုပ်တွေပဲ<br> ဖြစ်မှာလို့
    ကျုပ်တွေးလိုက်မိတယ်။<br> <br> "ချစ်ထွေး ဝင်ဝင်ဖတ်တာ အဲဒီထဲက စာအုပ်တွေပေါ့ကွ<br> တာတေရ "<br> <br>
    ကိုချစ်အေးပြောတော့ ကျုပ်စိတ်ဝင်စားသွားတယ်<br> သေသေချာချာစီထားတဲ့ စာအုပ်တွေကို ကျုပ်ကြည့်လိုက်တော့<br>
    ဆေးကျမ်းတွေ၊ ဗေဒင်ကျမ်းတွေ၊ လက္ခဏာကျမ်းတွေ၊<br> နက္ခတ်ကျမ်းတွေ၊ အဂ္ဂိရတ်ကျမ်းတွေ၊ လက်ရေးနဲ့<br> ရေးထားတဲ့
    ကတ်ထူစာအုပ်ကြီးတွေ အများကြီးပဲဗျ။<br> <br> အဲဒီထဲကမှ စီထားတဲ့ စာအုပ်တွေပေါ်မှာ တင်ထားတဲ့<br>
    လက်ရေးမူစာအုပ်တစ်အုပ်ကို ကျုပ်တွေ့တယ်။<br> ဒီစာအုပ်က ကိုချစ်ထွေး ဖတ်လက်စ စာအုပ်ထင်တယ်ဗျ။<br> ကျုပ် အဲဒီစာအုပ်ကို
    ယူပြီး လှန်ဖတ်ကြည့်လိုက်တယ်။<br> ဟာ ဘိုးပန်းဦး ရေးထားတဲ့ စာအုပ်ဗျ။<br> <br> ကျုပ် နည်းနည်းကျော်ဖတ်
    ကြည့်လိုက်တော့ မှန်သေတ္တာကြီး<br> အကြောင်းလည်း ပါတယ်ဗျ။ ဒါနဲ့ အဲဒီစာအုပ်ကို <br> ကျုပ်ယူသွားပြီး
    ဖတ်ကြည့်ချင်တယ်လို့ ကိုချစ်အေးကို<br> ပြောတော့ ကိုချစ်အေးက စာအုပ်ကို ယူပြီး ဘထွေးကို<br> ပြောလိုက်တယ်။
    ဘထွေးကျောက်နီက ရှောရှောရှူရှူပဲ<br> ကျုပ်ကို ခွင့်ပြုတယ်။<br> <br> ဘိုးပန်းဦး ရေးထားတဲ့ ကတ်ထူစာအုပ်ကြီးကို
    ယူပြီး<br> ကျုပ် ရွာပြန်ခဲ့တယ်။ ကိုချစ်ထွေးကိစ္စကို ကျုပ်လည်း<br> တတ်နိုင်သလောက် စဉ်းစားပြီး
    လုပ်ပေးပါ့မယ်လို့<br> ပြောခဲ့ရတာပေါ့ဗျာ။<br> <br> ဘိုးပန်းဦး ရေးထားတဲ့ ကတ်ထူစာအုပ်ကြီးကိုယူပြီး<br>
    ကျုပ်ရွာပြန်ခဲ့တယ်။ ကိုချစ်ထွေးကိစ္စကို<br> ကျုပ်လည်း တတ်နိုင်သလောက် စဉ်းစားပြီး<br> လုပ်ပေးပါ့မယ်လို့
    ပြောခဲ့ရတာပေါ့ဗျာ။<br> လောကမှာ လူတစ်ယောက် အကြောင်းမဲ့<br> ပျောက်သွားတာဗျို့။ ကျုပ်ဖြင့် ဒီတစ်ခါပဲ <br>
    ကြားဖူးတော့တယ်ဗျာ။ အိမ်ပြန်ရောက်တော့<br> အဘနဲ့ အမေက ကိုချစ်ထွေးအကြောင်းကို<br> မေးကြတယ်ဗျ။ ကျုပ်ကလည်း
    ထူးထူးဆန်းဆန်း<br> ပျောက်သွားတဲ့ ကိုချစ်ထွေးအကြောင်းကို<br> ပြောပြရတာပေါ့ဗျာ။ <br> <br> "လူလေးပြောသလိုဆိုရင်
    ချစ်ထွေးက <br> အိမ်ထဲမှာတင် ပျောက်သွားသလို ဖြစ်နေတာပဲ"<br> <br> လို့ အဘက ပြောတယ်။ ကျုပ်လည်း ဒီကိစ္စ အဖြေရှာ<br>
    မရတော့ ငြိမ်နေရတော့တာပေါ့ဗျာ။<br> <br> "ဟဲ့ တာတေရဲ့၊ ချစ်ထွေးအဘိုး ဘိုးပန်းဦးတုန်းကလည်း<br> ဒီလိုပဲ
    ပျောက်သွားတာဟဲ့၊ သုံးနှစ်လား လေးနှစ်လားတောင်<br> ကြာတာ၊ နောက်တော့ ပြန်ရောက်လာတာပဲဟဲ့ "<br> <br> အမေက
    ပြောတာဗျ။<br> <br> "ပြန်ရောက်လာတော့လည်း တခြားကနေလာတာ<br> မဟုတ်ဘူးတဲ့၊ အိမ်ပေါ်ထပ်က ဆင်းလာတာပဲတဲ့<br> လူလေးရဲ့
    "<br> <br> အဘတို့က ဒီအကြောင်းတွေ ကောင်းကောင်းသိခဲ့တာ<br> ကျုပ်ကို ပြောပြတာပေါ့ဗျာ။ <br> <br> "ဘိုးပန်းဦးကြီးက
    သူဘယ်သွားနေတယ်ဆိုတာ<br> ပြောသေးလား အဘရဲ့ "<br> <br> "မပြောပါဘူးကွာ၊ အဲဒီအကြောင်းမေးတိုင်း ဒီအကြောင်း<br>
    မမေးပါနဲ့ချည်း ပြောတာကွ။ သူ့အိမ်သားတွေတောင်<br> မေးလို့ မရဘူး၊ ရွာထဲကလူတွေလည်း မေးလို့မရဘူး။<br> ဒါနဲ့ပဲ
    ဒီအကြောင်းကို မေ့မေ့ပျောက်ပျောက်ပဲ<br> ထားလိုက်ကြတာပေါ့ကွာ၊ ကြာတော့လည်း <br> ဘယ်သူမှ စိတ်မဝင်စားတော့ပါဘူးကွာ
    "<br> <br> အိမ်ထဲမှာတင် နှစ်ချီပြီး ပျောက်သွားတဲ့ ဘိုးပန်းဦးနဲ့<br> သူ့မြေးကိုချစ်ထွေးကို
    ကျုပ်တော်တော်စိတ်ဝင်စား<br> သွားတာဗျို့။ တာတေဆိုတဲ့ ကျုပ်က တစ်ခုခုကို<br> စိတ်ဝင်စားမိပြီဆိုရင်
    အချိန်ပြည့်ဒါကိုပဲ<br> တွေးနေတော့တာဗျ။<br> <br> အိမ်မှာ အဘဆီကြိတ်တော့ ကျုပ်က နေတတ်တဲ့<br> လူမှ မဟုတ်တာ။
    ဆီဆုံဝင်စီးပြီး နှင်တံတစ်ချောင်းနဲ့<br> နွားမောင်းရတာပေါ့ဗျာ။ အဲဒီအချိန်မှာလည်း ဘိုးပန်းဦးနဲ့<br> ကိုချစ်ထွေး
    ပျောက်သွားတဲ့အကြောင်းပဲ ကျုပ်တွေးနေတာဗျ။<br> ပြဿနာဆိုတာရှိရင် အဖြေဆိုတာလည်း ရှိမှာပဲလို့<br> ကျုပ်တွေမိတယ်ဗျ။
    <br> <br> အလုပ်အားတာနဲ့ ကိုချစ်အေးတို့ အိမ်က ကျုပ်ယူလာတဲ့<br> ဘိုးပန်းဦးရဲ့ စာအုပ်ကြီးကို ဖတ်ဖို့
    ပြင်ရတော့တာပေါ့ဗျာ<br> ဒီစာအုပ်ကို ကိုချစ်အေးတို့ အိမ်က လူတွေကတော့<br> တစ်ယောက်မှ ဖတ်ကြပုံ မပေါ်ဘူးဗျ။<br>
    <br><span> ပျောက်သွားတဲ့ ကိုချစ်ထွေးတစ်ယောက်ပဲ ဖတ်ထားပုံရတယ်။စာအုပ်ငှားတဲ</span><wbr><span
        class="word_break"></span>့နေ့ကတော့ ဘထွေးကျောက်နီက တစ်ခုတော့<br> ပြောတယ်ဗျ။<br> <br> "ငါ့အဘက
    ရှေးဟောင်းပစ္စည်းတွေကို <br> လွှတ်စိတ်ဝင်စားတာကွတာတေရ၊ သူ စာရေးတာလည်း<br><span>
        ပတ်ကားဖောင်တိန်အကောင်းစားက</span><wbr><span class="word_break"></span>ို<br> ပတ်ကားမှင်အစစ်နဲ့ ထည့်ရေးတာကွ၊
    အဲဒီဖောင်တိန်ကလည်း<br><span> ရှမ်းစော်ဘွားတစ်ယောက်ကိုင်</span><wbr><span class="word_break"></span>ခဲ့တဲ့
    ဖောင်တိန်တဲ့ကွ၊<br> ရှေးဟောင်းပစ္စည်းပဲ တာတေရဲ့ "<br> <br> ဒါကြောင့် ထင်တယ်ဗျ။ စာအုပ်ထဲက ရေးထားတဲ့<br>
    မှင်ရောင်က
    အခုထိကို မမှိတ်သေးဘူးဗျို့။ <br> <br> ကျုပ် စာအုပ်ရဲ့ ပထမမျက်နှာကို စပြီး ဖတ်လိုက်မိတယ်<br> စာရဲ့အပေါ်မှာ
    ခေါင်းစဉ်တစ်ခု တပ်ထားတယ်ဗျ။<br> <br> XxXXX<br> <br> ခရီးသွားမှတ်တမ်း<br> <br> လောကမှာ လေးနက်တဲ့ လူတွေဟာ
    ဘယ်အရာကိုမှ<br> ပေါ့ပေါ့တန်တန် မတွေးကြသကဲ့သို့ ဘယ်အရာကိုမှလည်း<br> ပေါ့ပေါ့တန်တန် မလုပ်ကြပေ။<br> <br>
    ကျွနု်ပ်၏အဘ ဦးမိုးကြိုးက ကျုပ်အား ပြောပြခဲ့ဖူးလေ၏။<br> သူ၏ မိခင်က သူအား မွေးဖွားရန် နေ့စေ့လစေ့ အချိန်ရောက်<br>
    သောနေ့မှာပင် ကောင်းကင်၌ မိုးရိပ်မိုးဆင်များ တက်လာကာ<br> လေပြင်းများတိုက်၍ မိုးကြိုးများ အကြိမ်ကြိမ်ပစ်လေသည်<br>
    ဆို၏။ မိုးကြိုးများ ပစ်ပြီးသည်နှင့် ကျွန်ပ်အဘွားမှာ<br> ကျွန်ပ်၏အဘအား မွေးဖွာရန် ဗိုက်နာလာတော့ရာ<br> အရပ်လက်သည်
    ဒေါ်စိန်ရှိန်ကို လျှပ်စီးများ တဝင်းဝင်း<br> လက်နေသည့်ကြားမှ သွားခေါ်ခဲ့ရသည် ဆို၏။<br> <br> ထိုနေ့က မကြုံစဖူး
    မိုးကြိုးများ ထူးထူးခြားခြား<br> ပစ်သည်ကို အကြောင်းပြု၍ ကျွန်ပ်၏အဘကို<br> 'မောင်မိုးကြိုး'ဟူ၍
    မှည့်ခေါ်ကြလေတော့၏။<br> ကျွန်ပ်ကို မွေးဖွားသောနေ့တွင်လည်း ထူးခြားသော<br> ဖြစ်စဉ်တစ်ခု ဖြစ်ခဲ့သည်ဟု အဘက
    ပြောပြခဲ့လေ၏။<br> <br> အဘတို့ အိမ်ဝိုင်းထဲတွင် စိုက်ထားသော 'တတိုင်းမွှေး'<br> ပန်းပင်ကြီးမှာ ငါးနှစ် ခြောက်နှစ်
    သက်တမ်းရှိပြီ<br> ဖြစ်သော်လည်း တစ်ခါမှပင် ပန်းပွင့်ခြင်း မရှိခဲ့ဟု<br> အဘက ပြော၏။ ကျွန်ပ်၏အဘ ဦးမိုးကြိုးက<br>
    ထိုပန်းပင်ကြီးကို ဒီနှစ်မှ မပွင့်ရင်တော့ <br> ခုတ်ပစ်တော့မည်ဟု စိတ်ကူးထားသည် ဆို၏။<br> <br> ကျွန်ပ်၏မိခင်မှ
    ကျွန်ပ်အား မွေးကာနီးလာသော<br><span> အချိန်တွင်မှ တတိုင်းမွှေးပန်းပင်ကြီးတွင်</span><wbr><span
        class="word_break"></span> အဖူးများ<br> ဖူးလာသည်ဆို၏။ ကျွန်ပ်အား မွေးသောနေ့တွင်<br><span>
        တတိုင်းမွှေးပန်းပင်ကြီးတွင်</span><wbr><span class="word_break"></span> အပွင့်ဆယ်ပွင့်ကျော်<br>
    တစ်ပြိုင်တည်းစု၍ ပွင့်သည်ဟု ဆို၏။<br> <br> ထိုကြောင့် အဘက ကျွန်ပ်ကို 'မောင်ပန်းဦး'ဟု<br> အမည်ပေးလိုက်လေ၏။
    တတိုင်းမွှေးပန်းပင်ကြီးမှ<br> ပန်းဦးများပွင့်သောညတွင် မွေးဖွာခဲ့သော <br> ကျွန်ပ် မောင်ပန်းဦးတွင်
    ငယ်စဉ်ကတည်းက<br> ထူးခြားသော ဝါသနာတစ်ခု ရှိခဲ့လေ၏။<br> <br> ထိုဝါသနာမှာ ရှေးဟောင်း ပစ္စည်းများကို <br>
    ထူးထူးခြားခြား စိတ်ဝင်စားခြင်း ဖြစ်လေ၏။<br> အလှူအတန်းရှိ၍ ဘုန်းကြီးကျောင်းများသို့<br> ရောက်သည့်အခါတွင်
    အခြားသူများကဲ့သို့<br> ပျော်ပျော်ပါးပါး နေလေ့မရှိဘဲ ကျောင်းတိုက်ကြီး<br> အတွင်းရှိ ရှေးဟောင်းလက်ရာများ၊
    ရှေးဟောင်း<br> ပန်ချီကားများ၊ ရှေးဟောင်းအသုံးအဆောင်<br> ပစ္စည်းများကို ကျွန်ပ်မှာ စိတ်ဝင်တစား<br> ကြည့်နေရသဖြင့်
    တစ်ခါတစ်ရံ အလှူတွင်<br> ထမင်းစားဖို့ပင် မေ့သွားခဲ့ရလေ၏။<br> <br> ကျွန်ပ်အဘ ဆုံးသွားသောအခါ ကျွန်ပ်သည်<br>
    အမွေအနှစ်များစွာ ရခဲ့လေ၏။ အဘက နှစ်မွေခံသူ<br> ဖြစ်လေရာ ကျွန်ပ်က သုံးမွေခံသူ ဖြစ်ရလေတော့၏။<br> <br> အဘနှင့်
    အမေမသေမီ ကျွန်ပ်ကို အိမ်ထောင်ချ<br> ပေးသွားခဲ့သည်ဖြစ်ရာ ကျွန်ပ်တွင် 'မောင်ကျောက်နီ'ဟု<br> ခေါ်သော
    သားကလေးတစ်ယောက်
    ထွန်းကားခဲ့တော့၏။<br> အဘနဲ့ အမေ ဆုံးသွားသောအခါ ကျွန်ပ်က စိတ်တိုင်းကျ<br> ကျွန်းတိုင်များကို စု၍
    ကျွန်းအိမ်ကြီးကို ဆောက်လုပ်<br> ခဲ့လေ၏။ ကျွန်ပ်၏ အိမ်ကို ရှေးဆန်ဆန်ပုံစံ<br> ဆောက်လုပ်ခဲ့သဖြင့် ရွာသားများ၏
    ဝေဖန်မှုကိုပင်<br> ခံခဲ့ရလေသည်။<br> <br><span> တချို့က ဘုန်းကြီးကျောင်းကြီးနှင့်တ</span><wbr><span
        class="word_break"></span>ူသည်ဟု <br> ပြောကြ သကဲ့သို့ အချို့ကလည်း<br> ရှမ်းစော်ဘွားတွေနေသည့်
    ဟော်နန်းကြီးနှင့်<br> တူသည်ဟု ဝေဖန်ကြသည်။ မည်သူတွေ မည်သို့ပြောသည်<br> ဖြစ်စေ၊ ကျွန်ပ်ကတော့ ကျွန်ပ်ဆောက်သော <br>
    အိမ်ကြီးကို အလွန်သဘောကျမိလေ၏။<br> <br> အိမ်ကြီး၏ အပေါ်ထပ်တွင် အခန်းကျယ်ကြီးတစ်ခုကို<br> သေသေချာချာ
    ဖွဲ့ထားလိုက်လေ၏။ ဤအခန်းကြီးထဲတွင်<br> ကျွန်ပ်စိတ်ဝင်စားသော ရှေးဟောင်းပစ္စည်းများ<br> ထူးဆန်းသော ပစ္စည်းများကို
    စုဆောင်းသိမ်းဆည်းမည်ဟု<br><span> ကျွန်ပ်ဆုံးဖြတ်ထားပြီဖြစ်ေ</span><wbr><span class="word_break"></span>လရာ
    အိမ်ကြီး<br> ပြီးသောနေ့မှစ၍ ရှေးဟောင်းပစ္စည်းများ၏<br> သတင်းကို အနံ့ခံကာ မရ ,ရအောင် လိုက်၍<br>
    ဝယ်ယူစုဆောင်းခဲ့လေတော့၏။<br> <br> ရှေးဟောင်းပစ္စည်းများ အတော်ကလေး စုဆောင်း<br> မိလာသောအခါ
    ရှေးဟောင်းပြတိုက်များတွင်<br> ထိန်းသိမ်းထားသကဲ့သို့ ကျွန်ပ်၏ အခန်းကျယ်ကြီးထဲတွင်<br> ထိန်းသိမ်းထားခဲ့လေ၏။
    ပြတိုက်ကြီးကဲ့သို့ <br> စနစ်မကျသော်လည်း အတော်ကလေး သပ်သပ်<br> ရပ်ရပ် ရှိအောင်တော့ စီစဉ်ထားနိုင်ခဲ့လေ၏။<br>
    <br><span> ကျွန်ပ်ဝယ်ယူစုဆောင်းခဲ့သော</span><wbr><span class="word_break"></span> ရှေးဟောင်း<br> ပစ္စည်းများအနက်
    ထူးခြားသော ပစ္စည်းသုံးခု<br> ပါဝင်ခဲ့လေ၏။ ပထမ တစ်ခုမှာ ရှေးဘုရင်တစ်ပါး၏<br> လက်သုံးတော် ဓါးတစ်လက်ပင်
    ဖြစ်တော့၏<br> ကျွန်ပ်ကို ရောင်းသူမှာ ပခန်းကိုကြီးကျော်<br> ကိုင်ခဲ့သည် ဓါးအစစ်ဟု ပြောပြီး
    ရောင်းခဲ့ခြင်းဖြစ်၏။<br> <br><span> ရှေးဟောင်းပစ္စည်းအရောင်းအဝယ</span><wbr><span
        class="word_break"></span>်လောကသည်<br> အလိမ်အညာ အလွန်များသော လောကဖြစ်လေရာ<br> ကျွန်ပ်မှာ ထိုသူပြောသည့်
    စကားကို အယုံအကြည်<br> မထားခဲ့ပေ။ သို့ရာတွင် ဓါးရောင်းသူက သူဓါးဟာ<br> တစ်နှစ်တစ်ခါ သွေးသောက်ကြောင်း ၊ သူကို<br>
    သွေးမတိုက်လျှင် သူ့ဖာသာသူ ဓါးအိမ်မှ<br> ကျွတ်ထွက်၍ လူဖြစ်ဖြစ်၊ နွားဖြစ်ဖြစ်၊ ဆိတ်ဖြစ်ဖြစ်<br> သွေးကို
    သောက်တတ်ကြောင်း ပြောရာ<br> ကျွန်ပ်က မယုံသဖြင့် ထိုသူက ကြက်တစ်ကောင်၏<br> လည်ချောင်းသွေးကို ကျွန်ပ်ရှေ့မှာပင်
    ခံယူ၍<br> ဓါးကိုး ဓါးအိမ်မှ ဆွဲချွတ်လိုက်ကာ သွေးခွက်ထဲသို့<br> စိုက်ထားလိုက်လေ၏။<br> <br> ငါးမိနစ်မကြာမီမှာပင်
    ခွက်ထဲမှာ သွေးများ<br> ပြောင်သွားလေတော့ရာ ကျွန်ပ်လည်း<br> ဤမျှ ထူးဆန်းသော ဓါးကို မဝယ်ဘဲ <br> မနေနိုင်သဖြင့်
    ဝယ်ယူခဲ့လေတော့၏။<br> <br> အိမ်သို့ ရောက်သော်အခါ 'ပခန်းကျော်ကြီးဓါး 'ဟု<br> စာတန်းချိတ်ဆွဲ၍ ကျွန်ပ်၏
    ရှေးဟောင်းပစ္စည်းအခန်းတွင်<br> သိမ်းဆည်းထားခဲ့လေ၏။ သည့်နောက်တွင်တော့<br> ကျွန်ပ်၏ အိမ်သားများ မသိအောင်
    ကျွန်ပ်ကိုယ်တိုင်<br> တစ်နှစ်တစ်ခါ ကြက်သွေး၊ ဆိတ်သွေး၊ အမဲသွေးများ<br> တိုက်ရလေ၏။<br> <br> ပခန်းကျော်ကြီး
    ဓါးကလည်း ကျွန်ပ်တိုက်သော <br> သွေးများကို တစ်စက်မှ မကျန်အောင် သောက်လေ၏။<br> <br> ဒုတိယ ကျွန်ပ်ရခဲ့သော
    ရှေးဟောင်းပစ္စည်းမှာ<br> ကြေးလင်ဗန်းကလေး ဖြစ်၏ ။ ထိုလင်ဗန်းကလေးသည်<br> မတိုက်မချွတ်ဘဲ အမြဲတမ်း သူ့အလိုလို
    ပြောင်လက်နေကာ<br> ကြေးညှိတက်ခြင်းပင် မရှိခဲ့ပေ။ ထိုလင်ဗန်းကလေးကို<br> ရောင်းသူက ကျွန်ပ်အား ပြောပြသည်မှာ
    ထိုလင်ဗန်းသည်<br> အိန္ဒိယနိုင်ငံမှ နာမည်ကျော် မဟာရာဂျားတစ်ပါး<br> အစားအသောက်စားသည့် လင်ဗန်းဖြစ်ကြောင်း၊<br> <br>
    မည်သို့သော အဆိပ်ဖြစ်စေ၊ ဤလင်ဗန်းထဲသို့<br> ထည့်လိုက်လျှင် လုံးဝအဆိပ်ဓါတ် ပြယ်သွားကြောင်း၊<br> သို့သော်
    တစ်ခါတစ်ရံတွင် ဤကြေးလင်ဗန်းကလေးက<br> အစာတောင်းတတ်ကြောင်း၊ ထိုသို့ အစာတောင်းသည့်<br> အခါတွင် လင်ဗန်းကလေးအား
    တစ်ယောက်ယောက်<br> လက်နှင့်ခေါက်သကဲ့သို့ အသံကြားရတတ်ကြောင်း၊<br> ထိုသို့ ကြားသည့်အခါ တခြားဘာမှ လုပ်ပေးရန်<br>
    မလိုဘဲ နွားနို့ကို လင်ဗန်းနှင့် အပြည့်ထည့်ပေးရမည်<br> ဖြစ်ကြောင်းတို့ကို ပြောရာ ကျွန်ပ်က မယုံကြည်ခဲ့ပေ။<br> <br>
    သို့သော် ထိုညမှာပင် ကြေးလင်ဗန်းလေးကို<br> တစ်စုံတစ်ယောက်က ခေါက်သကဲ့သို့<br> 'ဒေါက် ဒေါက် ဒေါက် ဒေါက် 'ဟူသော<br>
    အသံများ အဆက်မပြတ် မြည်နေလေတော့ရာ<br> လင်ဗန်းရောင်းသူက နွားနို့များ ပြေးဝယ်၍<br> လင်ဗန်းနှင့်
    အပြည့်ထည့်ပေးလိုက်ရာ<br> ကျွန်ပ်လည်း အကဲခတ် ကြည့်နေလိုက်၏။</span>
<br>
ဆယ်မိနစ်ပင်မကြာလိုက်ဘဲ လင်ဗန်းထဲမှ<br> နွားနို့များ ပြောင်သွားလေရာ ကျွန်ပ်လည်း<br> ထူးဆန်းသော ကြေးလင်ဗန်းလေးကို<span
    class="text_exposed_hide">...</span><span class="text_exposed_show"><br> ဈေးကောင်းပေး၍ ဝယ်ယူခဲ့၏<br> <br><span>
        ကြေးလင်ဗန်းလေးကို ရှေးဟောင်းပစ္စည်းအခန်းထဲတွင</span><wbr><span class="word_break"></span>်<br> ကျွန်ပ်က
    တမြတ်တနိုး သိမ်းထားလိုက်လေ၏<br> ကြေးလင်ဗန်းကလေးက ကျွန်ပ်အား သုံးလတစ်ခါသာ<br> အသံပေး၍ နွားနို့ တောင်းတတ်လေရာ
    ကျွန်ပ်ကလည်း<br> ဂရုတစိုက် တိုက်ရလေ၏။<br> <br> ကြေးလင်ဗန်းထဲတွင် ရေများတစ်ညထည့်ထားကာ<br> ထိုရေကို ပုလင်းနှင့်
    ထည့်ထားပြီးလျှင်<br> ရွာထဲမှ ပိုးထိသူ၊ အစာအဆိပ်ဖြစ်သူ၊ ကင်းကိုက်<br> သူများကို ထိုရေဖြင့် ဒဏ်ရာကို
    ဆေးပေးခြင်း၊<br> ပါးစပ်မှ သောက်ခိုင်းခြင်းဖြင့် အဆိပ်များ<br> ပြယ်ကုန်ကြသည်သာ ဖြစ်၏။ <br> <br> ကျွန်ပ်ထံမှ
    ထိုရေများကို ရွာနီးချုပ်စပ်များမှပါ <br> လာရောက်ယူကြသော်လည်း ထိုရေကို ကျွန်ပ်<br> မည်သို့ ရရှိသည်ကိုမူ သိရှိသူ
    မရှိကြပေ။<br> ကျွန်ပ်ကလည်း ကျွန်ပ်၏ ရှေးဟောင်းပစ္စည်းများ၏<br> ထူးဆန်းမှုကို မည်သူ့ကိုမျှ မပြောဘဲ အမြဲတမ်း<br>
    လျှို့ဝှက်ထားလေ့ရှိရာ ကျွန်ပ်၏ အိမ်သားများပင်<br> ဤအကြောင်းများကို မသိကြပေ။<br> <br> ကျွန်ပ်ဝယ်ယူခဲ့သော
    ရှေးဟောင်းပစ္စည်းများအထဲမှ<br> ထူးဆန်းသော တတိယပစ္စည်းအကြောင်းကို ပြောပြ<br> ရပေတော့မည်။ ဤပစ္စည်းသည်
    ကျွန်ပ်၏ဘဝတွင်<br> အအံ့သြရဆုံး၊ အမြတ်နိုးဆုံး ပစ္စည်းတစ်ခုပင်<br> ဖြစ်တော့၏။ ဤပစ္စည်း၏ ထူးဆန်းပုံကိုလည်း<br>
    ဤမှတ်တမ်းတွင် ကျွန်ပ်ရေးရပေလိမ့်မည်။<br> <br> ဤပစ္စည်းကား အခြားမဟုတ်။ ကျွန်ပ်၏ ရှေးဟောင်း<br>
    ပစ္စည်းအခန်းကြီးထဲတွင် နံရံ၌ ခံ့ခံ့ငြားငြား မှီ၍<br> ထောင်ထားသော 'မှော်ဝင်ကြေးမုံ 'မှန်သေတ္တာကြီးပင်<br>
    ဖြစ်တော့၏။ အလျား ခုနှစ်ပေ၊ ဗျက်သုံးပေရှိသော<br> မှန်သေတ္တာကြီးကို နက်မှောင်နေသော သစ်ကနက်<br> သားဖြင့်
    လုပ်ထားသည့်အပြင် သေတ္တာတစ်ခုလုံးကို<br> အလွန်လက်ရာ မြောက်သော ကနုတ်ပန်းများ<br> ဖော်ထားသည်ဖြစ်ရာ
    ရှေးဟောင်းပစ္စည်းများကို<br> အထူးနှစ်သက်တတ်သော ကျွန်ပ်လို လူအတွက်<br> ဘယ်အချိန်မှာပင် ကြည့်ကြည့်
    ကြည့်လို့မဝနိုင်သော<br> ရှေးဟောင်းပစ္စည်းတစ်ခု ဖြစ်လေတော့၏။<br> <br> သေတ္တာ၏ အထူမှာ ဆယ်လက်မသာထူ၍<br><span>
        သေတ္တာအဖုံးကိုကြေးပတ္တာများြ</span><wbr><span class="word_break"></span>ဖင့် ကြေးဖြင့်<br> ပြုလုပ်ထားသော
    မျောက်လက် တစ်ခုလည်း<br> ပါရှိလေ၏။<br> <br> သေတ္တအဖုံးကို ဖွင့်လိုက်လျှင် အတွင်း၌ အလွန်<br> ကြည်လွင်သော
    ညီညာပြန့်ပြူးသည့် မှန်ချပ်ကြီးကို<br> တွေ့ရမည်ဖြစ်၏။ ဤမှန်ချပ်ကြီးကို ပထမဆုံးအကြိမ်<br> တွေ့ဖူးသူတိုင်းသည်
    ရင်ထဲတွင် တစ်ခုခု ခံစားသွားရသည့်ချည်း<br> ဖြစ်၏။ ကြောက်ရွံ့သလို၊ စိုးရိမ်သလို၊ မကြည့်ရဲ<br> သလို
    ခံစားမှုမျိုးကို
    ခံစားကြရသည်ချည်း ဖြစ်၏။<br> <br> ထိုမှန်ချပ်ကြီး၏ ထောင့်လေးထောင့်တွင် လှပသော<br> သစ်ကနက်သား ကနုတ်ပန်းကလေးများက
    အုပ်ထား<br> သကဲ့သို့ ဘေးနှုတ်ခမ်းသားများသည် သစ်ကနက်သား<br> ဘိတင်ပြားလေး၏ အောက်တွင် မှန်ကို စနစ်တကျ<br>
    ဘောင်သွင်းထားသည်ကို တွေ့ရလေ၏။<br> <br> ဤမှန်၏ မူလဇစ်မြစ်ကို ကျွန်ပ် လိုက်၍ စုံစမ်းသော်လည်း<br> တိတိကျကျ
    မသိခဲ့ရပေ။ မှော်ပညာကို တစ်ဖက်ကမ်း<br> ခတ်အောင် တတ်မြောက်သော မှော်ပညာရှင်ကြီး<br> တစ်ယောက်၏
    အစီအရင်ဟုသာသိခဲ့ရလေ၏။<br> <br> ထိုမှန်သေတ္တာနှင့်အတူ ကြေးပုရပိုက်ကလေးတစ်ချပ်ပါ<br> ပါလာတော့၏။
    ကြေးပုရပိုက်ပေါ်တွင်
    ရေးထားသော<br> စာများမှာ ဝှက်စာများ ဖြစ်နေလေရာ ကျွန်ပ်မှာ<br> အလွယ်တကူဖက်၍ မရနိုင်အောင် ဖြစ်ရလေ၏။<br> <br>
    ကျွန်ပ်လည်း မှန်သေတ္တာကြီးနှင့်<br> ကြေးပုရပိုက်ကို အလွန်စိတ်ဝင်စား<br> မိလေရာ ဈေးစကားပြော၍
    ညှိနှိုင်းဝယ်ယူခဲ့လေတော့၏။<br> ကျွန်ပ်လည်း ရှမ်းပြည်မှ မှန်သေတ္တာကြီးကို အိမ်ရောက်သည်<br> အထိ
    အခက်အခဲအမျိုးမျိုးနှင့် သယ်ဆောင်လာခဲ့ရလေ၏။<br> <br> အိမ်သို့ ရောက်လာသောအခါ မှန်သေတ္တာကြီးကို<br> ကျွန်ပ်၏
    ရှေးဟောင်းပစ္စည်းထားသော အခန်းတွင်<br> ကျကျနန ထားလိုက်လေ၏။ နောက်တစ်နေ့မှစ၍<br> ကြေးပုရပိုက်ကိုဖတ်ကာ ဝှက်စာကို
    ဖော်ကြည့်လေရာ<br> မည်သို့မျှ ဖော်၍မရဘဲ ရှိလေ၏။<br> <br> ကျွန်ပ်လည်း ဇွဲမလျှော့ဘဲ
    ဆက်၍ဖော်မြဲဖော်နေခဲ့လေရာ<br><span> တစ်နှစ်ခန့်ကြာသောအခါတွင်မှ</span><wbr><span class="word_break"></span>
    ဖော်နိုင်ခဲ့လေတော့၏။<br> <br> ဤနေရာတွင် ဝှက်စာကို ကျွန်ပ် ဖော်ပြမည် မဟုတ်ပါ။<br> အဘယ်ကြောင့်ဆိုသော် ကျွန်ပ်၏
    နောင်လာနောင်သားများ<br> ထဲတွင် ကျွန်ပ်နှင့်ဝါသနာတူသူများ ပါရှိလာပါက<br> ကျွန်ပ်ကဲ့သို့ ပြုလုပ်မည်စိုးသောကြောင့်
    ဖြစ်လေ၏။<br> <br> ကြေးပုရပိုက်၏ အဓိပ္ပါယ်ကို ဖော်၍ရသောအခါ<br> ကျွန်ပ်သည် စမ်းသပ်ရန် အချိန်ကို
    စောင့်ရလေတော့၏။<br>
    အချိန်ရောက်သောအခါ ကျွန်ပ်သည် ရှေးဟောင်း<br> မှန်သေတ္တာကြီးအရှေ့သို့ ရောက်လာကာ သစ်ကနတ်<br> သားအဖုံးကို
    ဖွင့်လိုက်လေတော့၏။<br> <br> "ဟာ "<br> <br> ကျွန်ပ်ပါးစပ်မှ ယောင်၍ပင် အော်လိုက်မိလေ၏။<br> အဖုံးကို
    ဖွင့်လိုက်သဖြင့် ပေါ်လာသော မှန်ကြီးထဲတွင်<br><span> လူများသွားလာလှုပ်ရှားနေကြသည</span><wbr><span
        class="word_break"></span>်ကို ထူးဆန်းစွာ<br> တွေ့လိုက်ရသောကြောင့် ဖြစ်လေ၏။<br> <br><span> ကျွန်ပ်သည်
        ရုပ်ရှင်ပိတ်ကားကြီးတစ်ခုကု</span><wbr><span class="word_break"></span>ိ အနီးကပ်၍<br> ကြည့်နေရသကဲ့သို့
    ရှိလေ၏။ ကျွန်ပ်မြင်နေရသည်မှာ<br> ရွာကြီးတစ်ရွာ ဖြစ်လေသည်။ ရွာထဲမှ အိမ်တွေကိုလည်း<br><span>
        ကျွန်ပ်ကောင်းစွာတွေ့နေရသည်</span><wbr><span class="word_break"></span>။ ရွာထဲမှ လူများသည်<br> ရွာလမ်းအတိုင်း
    သွားလာလှုပ်ရှားနေကြသည်ကို<br> ကျွန်ပ် မြင်နေရ၏။<br> <br> အချို့က မြင်းစီး၍ သွားနေကြ၏။ နွားလှည်းများ<br>
    မောင်းလာနေသည်ကိုလည်း ကျွန်ပ်တွေ့နေရ၏။<br> ကျွန်ပ်မြင်နေရသော နေရာတွင် ညောင်ပင်ကြီးနှစ်ပင်<br> ရှိ၏။ ကျွန်ပ်သည်
    ပုရပိုက်ပါ ဝှက်စာကို အားလုံး<br> ဖော်နိုင်ပြီးဖြစ်လေရာ ကျွန်ပ်ဘာလုပ်နိုင်သည်ကို<br> ကောင်းစွာ သိနေသည့်အလျောက်
    ကျွန်ပ်၏<br> ဆုံးဖြတ်ချက်ကို ချက်ချင်းချလိုက်မိလေတော့၏။<br> <br> ကျွန်ပ်၏ခြေတစ်ဖက်ကို မှန်ထဲသို့
    လှမ်းဝင်လိုက်ရာ<br> မည်သည့်အတားအဆီးမှ မရှိဘဲ<br> ဝင်သွားလေတော့၏။ ကျွန်ပ်လည်း ကျွန်ပ်လည်း<br> ကျွန်ပ်၏
    တစ်ကိုယ်လုံးကို မှန်ထဲသို့ ထိုးဝင်လိုက်ရာ…<br> <br> "ဟာ"<br> <br> ကျွန်ပ်၏ပါးစပ်မှ ဒုတိယအကြိမ်<br>
    တအံ့တသြအော်လိုက်မိတော့၏။<br> ကျွန်ပ် မှန်ထဲတွင် တွေ့နေရသော <br> ရွာကြီးထဲသို့ရောက်နေလပြီ။<br> ကျွန်ပ်ရောက်လာသော
    နေရာကို သေသေချာချာ<br> မှတ်လိုက်၏။ ထို့နောက် ကျွန်ပ် ရွာကြီးထဲသို့ <br> တစ်လှမ်းချင်း လှမ်းဝင်ခဲ့လေတော့၏။<br>
    <br> ရွာမှာ အတော်လေးကြီးပုံရ၏။ ကျွန်ပ်၏ စိတ်အထင်<br> ပြောရလျှင် အိမ်ခြေတစ်ထောင်လောက်ပင် ရှိပေလိမ့်မည်။<br> <br>
    "ဟာ "<br> <br> ကျွန်ပ် တတိယအကြိမ် အော်လိုက်မိပြန်၏။<br> ကျွန်ပ်ရှေ့မှာ လာနေသော လင်မယားနှစ်ယောက်မှာ<br>
    ကျွန်ပ်တို့ရွာမှ ဖိုးထောင်နှင့် မြရွှေတို့ လင်မယား<br> ဖြစ်နေလေရာ ကျွန်ပ်မှာ ပို၍ အံ့သြရပြန်လေ၏။<br>
    ဖိုးထောင်တို့လင်မယား ဘယ်လိုဖြစ်လို့ ဒီရွာကို<br> ရောက်နေတာပါလိမ့်။ <br> <br> "ဟေ့ကောင် ဖိုးထောင်၊ ဟဲ့
    မြရွှေ"<br>
    <br> ကျွန်ပ်က စ၍ နှုတ်ဆက်လိုက်ရာ ဖိုးထောင်တို့လင်မယားမှာ<br> အံ့သြပြီး ကျွန်ပ်ကို ကြည့်နေကြလေ၏။ ခဏနေမှ<br>
    ဖိုးထောင် ကျွန်ပ်ကို ပြုံးပြုံးကာ …<br> <br> "ဒီက ဦးကြီး လူမှားနေပြီထင်တယ်၊ ကျုပ်က<br> ဖိုးထောင် မဟုတ်ပါဘူး၊
    ပြီးတော့ ကျုပ်မိန်းမကလည်း<br> မြရွှေမဟုတ်ပါဘူး၊ ကျုပ်က ကိုသုန်ပါ၊ ကျုပ်<br> မိန်းမက ခင်ဆုံပါဗျာ၊ ဒါထက် ဒီက
    ဦးကြီးက<br> ဒီရွာက မဟုတ်ဘူးထင်တယ်"<br> <br> ကျွန်ပ်လည်း အလွန်ပင် အံ့သြသွားမိလေတော့၏။</span> <br>
ကျုပ်တို့ ရွာက ဖိုးထောင်နဲ့ မြရွှေက ဒီရွာမှာ <br> ကိုသုန်နဲ့ ခင်ဆုံ ဖြစ်နေပါရောလားဟု <br> ကျွန်ပ်တွေးလိုက်မိကာ
…<span class="text_exposed_hide">...</span><span class="text_exposed_show"><br> <br><span> "သြော်
        …စိတ်မရှိပါနဲ့ကွယ်၊ဦးကြီး</span><wbr><span class="word_break"></span>က ဒီရွာကို<br> မရောက်တာ
    တော်တော်လေးကြာသွားလို့<br> လူမှားသွားတာပါ "<br> <br> "ဟာ ကိစ္စမရှိပါဘူး ဦးကြီးရဲ့၊ ဒါ စိတ်ဆိုးစရာမှ<br>
    မဟုတ်တာ"<br> <br><span> ပြောပြောဆိုဆို ကိုသုန်တို့လင်မယားနှစ်ယောက</span><wbr><span class="word_break"></span>်<br>
    ထွက်သွားတော့ရာ ကျွန်ပ်လည်း ရွာလမ်းမကြီးအတိုင်း<br> လျှောက်လာခဲ့လေ၏။
    ကျွန်ပ်သည် လျှိုဝှက်ကြံစည်မှု<br> များကို အမြဲလုပ်တတ်သူ ဖြစ်လေရာ ကျွန်ပ်တွင်<br> ခရီးသွားသော လွတ်အိတ်တစ်လုံး
    လွယ်လျက်<br> ပါလာလေ၏။ လွယ်အိတ်ထဲတွင် ခရီးသွားလျှင်<br> သုံးရန် ပိုက်ဆံများလည်း အဆင့်ပါလာလေရာ<br> ကျွန်ပ်မှာ
    ဈေးတန်းဘက်သို့ မှန်း၍ လျှောက်ခဲ့လေ၏။<br> <br> ဈေးတန်းသို့ ရောက်သောအခါ လက်ဖက်ရည်ဆိုင်<br> တစ်ဆိုင်အနီးတွင်
    မယောင်မလည်ရပ်၍ အကဲခတ်<br> နေလိုက်၏။ ခဏကြာသောအခါ လူတစ်ယောက်က<br> ကျုပ်ရှေ့မှာပင် ဆိုင်ရှင်ကို
    ပိုက်ဆံထုတ်ရှင်းရာ<br> ကျွန်ပ်အံ့သြမိပြန်၏။<br> <br> သူတို့သုံးသော ပိုက်ဆံမှာ ကျွန်ပ်တို့ သုံးသော<br>
    ပိုက်ဆံနှင့် အတူတူဖြစ်နေသဖြင့် ကျွန်ပ်မှာ<br> ဝမ်းသာမိကာ လက်ဖက်ရည်ဆိုင်ထဲသို့<br> ခပ်တည်တည်ပင် ဝင်၍
    ထိုင်လိုက်မိလေ၏<br> <br> ဆိုင်မှာ ဆိုင်းဘုတ်တော့တပ်မထားပေ။<br> သို့သော် ဆိုင်ထဲတွင် လက်ဖက်ရည်သောက်နေသူ<br>
    ဆယ်ယောက်ကျော်လောက် ရှိလေ၏။<br> <br> "လက်ဖက်ရည် တစ်ခွက် "<br> <br> ကျွန်ပ်က စားပွဲထိုးလေးကို ပြောလိုက်ရာ<br>
    စားပွဲထိုးလေးက ဖျော်ဆရာထံမှ သွား၍<br> ပေးလေ၏။ ခဏနေသောအခါ …<br> <br> "ဟာ"<br> <br> ကျွန်ပ် ယောင်၍
    အော်လိုက်မိပြန်၏။ ဆိုင်ထဲသို့<br> ဝင်လာသော လူမှာ ကျွန်ပ်တို့ ရွာမှ ကိုဘဆန်း<br> ဖြစ်လေရာ …<br> <br> "ဟေ့လူ
    ကိုဘဆန်း "<br> <br> ဟု ကျွန်ပ်က နှုတ်ဆက်လိုက်ရာ ထိုသူက <br> ကျွန်ပ်ကို ကြောင်၍ကြည့်နေပြီးလျှင် …<br> <br> "ကျုပ်
    ကိုဘဆန်း မဟုတ်ပါဘူး "<br> <br> ဟု ပြောရင်း ကျွန်ပ်ထိုင်နေသော စားပွဲတွင်<br> ဝင်၍ ထိုင်လိုက်လေ၏။<br> <br> "ဟာ
    ကိုဘဆန်း မဟုတ်လား၊ ထိုင်ပါဗျာ၊<br> လက်ဖက်ရည် သောက်ပါ "<br> <br> ဟု ကျွန်ပ်က ပြောလိုက်သောအခါ ထိုသူမှာ<br> ပြုံး၍
    ကျွန်ပ်ကို နှုတ်ဆက်လေ၏။<br> <br> "ကျုပ်နာမည်က ကိုထော်ပါ၊ ရွာဦးကျောင်းဆရာတော်ရဲ့<br> ကပ္ပိယပါဗျာ၊ နို့ ဒီက
    မိတ်ဆွေက ဘယ်ရွာက လာတာတုံး၊<br> အရင်က ဒီရွာမှာ မမြင်ဖူးပါဘူး"<br> <br> "ဟုတ်တယ် ကိုထော်ရဲ့ ၊ ကျုပ်က ဧည့်သည်ပါ<br>
    ဒီရွာကို မရောက်တာ ကြာပါပြီဗျာ၊ ဒါထက် <br> ဒီရွာက အရင်ထက်ပိုကြီးလာသလားလို့ "<br> <br> "ဟုတ်ပါ့ မိတ်ဆွေရ၊
    ရွာကအများကြီး ထပ်ချဲ့ထားတာဗျ၊<br> ဒါထက် ဒီကမိတ်ဆွေရဲ့ နာမည်က "<br> <br> "သြော် ဟုတ်သားပဲ၊ ကျုပ်နာမည်က ပန်းဦးပါ
    ကိုထော်"<br> <br> "ဒါထက် ဟောဒီမိဖုရားရွာမှာ တည်းဖို့ခိုဖို့ အသိ<br> မိတ်ဆွေများရော ရှိရဲ့လား ကိုပန်းဦးရဲ့ "<br>
    <br> ကပ္ပိယကိုထော် ပြောလိုက်သော ရွာနာမည်ကို<br> ကျွန်ပ်က အမှတ်မထင် မှတ်ထားလိုက်ရလေ၏။<br> <br> "မရှိဘူး
    ကိုထော်ရဲ့၊ အရင်တစ်ခေါက် ရောက်တုန်းက<br> ခင်ခဲ့တဲ့ မိတ်ဆွေရဲ့ နာမည်ကိုလည်း ကျုပ်က <br> မေ့တေ့တေ့ ဖြစ်နေတာ၊
    ရွာကြီးကလည်း ပုံစံ<br> ပြောင်းသွားတော့ ကျုပ်မှာ ဘယ်လိုက်ရှာရမှန်းကို<br> မသိအောင် ဖြစ်နေတာဗျို့ "<br> <br>
    ကျွန်ပ် ဧည်ခံသော လက်ဖက်ရည်ကို တဖူးဖူးမှုတ်ပြီး<br> ကပ္ပိယ ကိုထော်က သောက်နေရင်းမှ…<br> <br> "ဟာ …ကိုပန်းဦး၊
    ဒီအတွက်တော့ မပူနဲ့ဗျ။ <br> ကျုပ် မိတ်ဆွေပါဆိုပြီး ဆရာတော့်ဆီမှာ လျှောက်ပေးမယ်<br> ကျုပ်တို့ ကျောင်းမှာပဲတည်းဗျာ၊
    ဆရာတော်ကလည်း<br> အလွန်သဘောကောင်းတာဗျ။ ကျောင်းဝင်းကြီးကလည်း<br> ကျယ်လိုက်သမှ တိုက်ကျောင်းချည်း
    သုံးဆောင်ရှိတာဗျ<br><span> သံဃာက အားလုံးပေါင်းခုနှစ်ပါးပဲရှ</span><wbr><span class="word_break"></span>ိတယ်၊
    ကျယ်ကျယ်<br> ဝန်းဝန်းနဲ့ နေလို့ ရတာပေါ့ဗျာ။ ကိုပန်းဦး ပြန်ချင်တော့<br> မှသာ ပြန်ပါ "<br> <br> ကျွန်ပ်လည်း
    ဝမ်းသာအားရနှင့် ကပ္ပိယ ကိုထော်<br> နောက်သို့ လိုက်ခဲ့လေ၏<br> <br> ကိုထော်ပြောသလိုပင် ဆရာတော်က အလွန်သဘော<br>
    ကောင်းသည်ကို ကျွန်ပ်တွေ့ရ၏။ ကျွန်ပ်လည်း<br> နေစရာ၊ စားစရာ ဘာမှ မပူရတော့သဖြင့် ဘုန်းကြီး<br> ကျောင်းတွင်
    စားလိုက်၊ ရွာထဲလျှောက်သွားလိုက်နှင့်<br> အသိမိတ်ဆွေများလည်း တိုးပွားလာရာ ကျွန်ပ်ကို<br> သူတို့က တောင်တွေဟိုဘက်က
    လာတဲ့လူဟု<br> အသိအမှတ်ပြုကြတော့၏။<br> <br> သူတို့သည် ထိုတောင်တန်းကြီးများ၏ ဟိုဘက်ကို<br> ရောက်ဖူးသူ တစ်ယောက်မှ
    မရှိကြပေ။ <br> <br> တောင်တန်းကြီးများ၏ ဟိုဘက်ကို ရောက်ဖူးသူများ<br> ယခင်က သူတို့ရွာတွင် ရှိခဲ့သော်လည်း
    ပြန်လာလျှင်<br> အဘိုးကြီးအိုများ ဖြစ်သွားကြလေရာ နောက်ထပ်<br> မည်သူမျှ မသွားကြတော့ကြောင်း ပြောပြကြလေရာ<br>
    ကျွန်ပ်လည်း သူတို့ပြောသော တောင်တန်းကြီးများနှင့်<br> တောင်တန်းကြီးများ၏ ဟိုဘက်ကရွာ ဆိုသည်မှာ<br> မည်သည်ကို
    ဆိုလိုမှန်း သိကိုမသိနိုင်ခဲ့ပေ။<br> <br> "ပြန်လာတော့ အဘိုးကြီးအိုတွေ ဖြစ်သွားတယ်ဆိုတော့ <br> သူတို့က ဟိုမှာ
    အကြာကြီး နေခဲ့လို့လား "<br> <br> "ဟာ…ဘယ်ဟုတ်ရမှာတုံးဗျာ၊ သူတို့သွားတာ တစ်နှစ်<br> လောက်ပဲ ကြာတာ၊ ပြန်လာတော့၊
    အဘိုးအိုကြီးတွေ<br> ဖြစ်ပြီး သေကုန်ကြတာဗျ"<br> <br> "ဟင် "<br> <br> ကျွန်ပ်လည်း 'ဟင် 'ဟုသာ ပြောနိုင်ပြီး
    အခြားဘာကိုမှ<br> မပြောနိုင်တော့ပေ၊ သူတို့ပြောတဲ့ တောင်တန်းကြီးတွေရဲ့<br> ဟိုဘက်က ရွာတွေဆိုတာ ငါတို့ရွာတွေကို
    ပြောတာများ<br> လားဟု တွေးနေမိလေ၏။ ဤသို့ နေလာရင်းနှင့် <br> ကျွန်ပ် မိဖုရားရွာမှာ ရောက်နေသည်မှာ သုံးလ<br>
    ပြည့်သွားလေတော့၏။ <br> <br> "ကိုပန်းဦးရေ၊ မနက်ဖြန်မှာ နေကြတ်လိမ့်ဗျ"<br> <br> ကပ္ပိယ ကိုထော်က ကျွန်ပ်ကို
    နေကြတ်မည့်အကြောင်း<br> ကြောက်လန့်တကြားနှင့် ပြောပြလေ၏။ ကျွန်ပ်၏<br> စိတ်ထဲတွင် နေကြတ်သည်ကို ကြောက်စရာ
    တစ်ခုလို<br> ဖြစ်နေတာ ဘာကြောင့်ပါလိမ့်လို့ တွေးနေမိလေ၏<br> နောက်တော့ ကျောင်းမှာ ဆရာတော် သံဃာတော်များ<br> လည်း
    စုဝေးကြပြီး နေကြတ်ချိန်တွင် ရွတ်ဖတ်<br> သရဇ္ဈာယ်ရမည့် ပါဠိတော်များကို ကြိုတင်<br> တိုင်ပင်ကြလေရာ ကျွန်ပ်မှာ
    မည်သို့မျှ မနေနိုင်တော့ဘဲ<br> ကပ္ပိယ ကိုထော်ကို မေးမိလေတော့၏။<br> <br> "နေပါဦး ကိုထော်ရဲ့၊ မနက်ဖြန်
    နေကြတ်မှာကို<br> ဆရာတော်ကအစ စိုးရိမ်နေတာ ဘာသဘောတုံးဗျ<br><span> ဘာများကြောက်စရာရှိကြလို့တု</span><wbr><span
        class="word_break"></span>ံး"<br> <br> ကျွန်ပ် မေးလိုက်သောအခါ ကိုထော်က ဘေးဘီကို<br> အကဲခတ်သလို
    ကြည့်လိုက်ပြီးမျှ အသံခပ်အုပ်အုပ်ဖြင့်<br> ကျွန်ပ်အား ပြောပြလေ၏။ <br> <br> "ကိုပန်းဦး ခင်ဗျားက တခြားကလာတဲ့
    ဧည့်သည်<br> ဆိုတော့ ဒီကိစ္စကို ဘယ်သိမှာတုံး၊ ဒီလိုဗျ။ ကျုပ်တို့<br> ဆီမှာက နေကြတ်တဲ့ အချိန်ရောက်ရင်
    အင်မတန်မှ<br>
    ကြောက်စရာကောင်းတဲ့ အကောင်ကြီးတွေ <br> ရောက်လာကြတယ်ဗျ"<br> <br> "ဗျာ …ဘယ်လိုဗျ၊ ကိုထော်ရဲ့၊ အကောင်ကြီးတွေ<br>
    ဟုတ်လား၊ ဘယ်လိုအကောင်ကြီးတွေတုံး "<br> <br> ကျွန်ပ်ကလည်း အံ့သြပြီး အလောတကြီး မေးလိုက်မိလေ၏။<br> <br> "အရွယ်အစားက
    ထန်းပင်လောက်အရပ်ကြီးတွေနဲ့<br> ကိုယ်လုံးက အိမ်တစ်လုံးနီးပါးလောက် ရှိတာဗျ။<br> ကြည့်လိုက်ရင်
    မည်းမည်းအရိပ်ကြီးတွေလို့ ထင်ရတယ် "<br> <br> "ဟာ …ဟုတ်လားဗျ၊ ဘယ်က ရောက်လာတဲ့<br> အကောင်ကြီးတွေတုံး ကိုထော်ရဲ့
    "<br> <br> "အဲဒါတော့ ဘယ်သူမှ မသိကြဘူးဗျ၊ နေကြတ်တာနဲ့<br> အလိုလို ပေါ်လာတာပဲ ကိုပန်းဦးရဲ့၊ပြီးရင် ရွာထဲမှာ<br>
    တွေ့သမျှ နွားတွေ၊ ဆိတ်တွေကို ဆွဲပြီး စားတော့တာပဲဗျ။<br> အဲဒီအချိန်မှာ လူတွေ့ရင် လူကို စားသွားရောဗျို့။<br>
    ဒီရွာမှာ လူလည်း အစားခံရဖူးတယ်ဗျ။<br> နေကြတ်မယ့်နေ့မှာ လူတွေက အိမ်တံခါးတွေ<br> အလုံပိတ်ပြီး အသံမထွက်အောင်
    နေကြရတာဗျ။<br> နွားတွေ ဆိတ်တွေ ကိုတော့ ရွာထဲမှာ ဒီအတိုင်း<br> လွှတ်ပေးထားရတာ၊ စားချင်ရင် စားဆိုပြီး<br>
    ကျွေးထားတဲ့ သဘောပေါ့ဗျာ။ ဘာမှ မစားရရင်<br> လူတွေကို မတွေ့ တွေ့အောင် ရှာပြီး <br> အန္တရာယ်ပေးမှာ စိုးလို့ဗျ"<br>
    <br> "ဟာ…တော်တော်ဆိုးပါလားဗျာ၊ နေကြတ်တဲ့အချိန်<br> ကြီးဟာ ခင်ဗျားတို့အတွက် ကြောက်စရာကြီးပဲဗျ"<br> <br>
    "အဲဒါကြောင့် ကြောက်ကြတာပေါ့ ကိုပန်းဦးရဲ့၊<br> ဘုန်းကြီးကျောင်းတွေက သံဃာတွေကတော့<br> ကျောင်းတံခါးတွေပိတ်ပြီး
    ရွာသူရွာသားတွေ<br> အန္တရာယ်ကင်းဖို့ ရွတ်ဖတ်သရဇ္ဈာယ်ပြီး မေတ္တာပို့<br> နေကြရတာပေါ့ဗျာ၊ ဒါပေမဲ့
    ထူးဆန်းတာတစ်ခုက<br>
    အဲဒီ အကောင်ကြီးတွေဟာ ဘုန်းကြီးကျောင်းဝင်းတွေ<br> အထဲကို ဘယ်တော့မှ မဝင်ဘူးဗျ။ နွားနောက်ကို<br> ပြေးလိုက်ပြီး
    ဖမ်းနေရာက ကျောင်းဝင်းထဲကို<br> နွားဝင်သွားရင် ဆက်မလိုက်တော့ဘဲ လှည့်ပြန်<br> သွားတာဗျ"<br> <br>
    "ခင်ဗျားပြောတာနဲ့တင် ကျုပ်မှာ ကြောက်လှပါပြီ<br> ကိုထော်ရာ"<br> <br> "နောက်တစ်ခု ရှိသေးတယ်ဗျ၊ အပြင်မှာ <br>
    ဒီအကောင်ကြီးတွေနဲ့ ပက်ပင်းတိုးမိရင်<br> သူတို့မျက်နှာကို ဘယ်တော့မှ မကြည့်ရဘူးဗျ။<br> အောက်ကိုငုံ့ပြီး ဗုဒ္ဓံ
    သရဏံ
    ဂစ္ဆာမိ၊ ဓမ္မံ သရဏ ဂစ္ဆာမိ၊<br> သံဃံ သရဏံ ဂစ္ဆာမိကို ဒုတိယမ္ပိ၊ တတိယမ္ပိ <br> ခံရွတ်နေရတယ်ဗျ"<br> <br> "ဟင်
    ဟုတ်လား၊
    အဲဒါဆိုရင် ဘယ်လိုထူးတုံးဗျ၊<br> ကိုထော်"<br> <br> "ဟာ …အဲဒီလို ရွတ်ထားရင် ကိုယ်ပျောက်နေတာဗျ၊<br> လူကို သူတို့
    မမြင်တော့ဘူး"<br> <br> "ဟာ …ဒါဆိုရင် ဟန်ကျတာပဲ ကိုထော်ရေ၊<br> မနက်ဖြန် ရောက်ရင် ခင်ဗျားပြောတာကို ရွတ်ပြီး<br>
    ကျုပ် ရွာထဲက ထွက်မယ်၊ ဒီကောင်တွေကို<br> ကျုပ် မြင်ဖူးအောင် ကြည့်ချင်တယ်ဗျာ "<br> <br> "မဟုတ်တာ ကိုပန်းဦးရယ် ၊
    ဒီလောက်အန္တရာယ်များတဲ့<br> အချိန်မှာ ခင်ဗျားမို့လို့ ရွာထဲက ထွက်ချင်တယ်လို့ဗျာ "<br> <br> "ကျုပ်က ဒီရွာကို
    ရောက်တုန်းရောက်ခိုက်မှာ<br> အခုလို ထူးဆန်းတဲ့ အဖြစ်အပျက်ကြီးကို <br><span>
        ကိုယ်တိုင်မြင်သွားချင်လို့</span><wbr><span class="word_break"></span>ပါဗျ"<br> <br> "အင်း
    …ခင်ဗျားပြောတာလည်း ဟုတ်တာပဲလေ၊<br> ဒါပေမဲ့ ခင်ဗျား လေ့လာမှုက အသက်နဲ့ရင်းပြီး<br> လေ့လာရမှာနော် ကိုပန်းဦး"<br>
    <br> "စိတ်ချပါဗျာ၊ ကျုပ်မှာ ခင်ဗျားပြောထားတဲ့ <br> သရဏဂုံ သုံးပါးရွတ်တဲ့နည်းလည်း ရထားပြီပဲ "<br> <br> "ဟာ
    …ကိုပန်ဦး၊ ဒါကလည်း ပါးစပ်ပြောကိစ္စတစ်ခုနော်၊<br> ဘယ်သူမှ စမ်းသပ်ဖူးတာ မဟုတ်ဘူးဗျ"<br> <br> "ဒါဆိုရင်လည်း
    ကျုပ်စမ်းမှာပေါ့ ကိုထော်ရာ"<br> <br> "ကဲ …ဘယ်လိုမှ ပြောမရရင်လည်း မနက်ဖြန်<br> ထွက်ပြီး လေ့လာဗျာ၊ ဒါပေမဲ့
    သတိတော့ထားဗျို့<br> အခြေအနေမဟန်ရင် ပြေးသာပြေး ကိုပန်းဦး ကြားလား။<br> ဟောဒီကျောင်းဝင်းထဲ အရောက်သာပြေး၊
    ကျောင်းဝင်းထဲ<br> ရောက်တာနဲ့ သူတို့ဆက်မလိုက်တော့ဘူး"<br> <br> ကျွန်ပ်အပေါ်တွင် စိတ်ရင်းစေတနာရင်းဖြင့် သတိပေး<br>
    ပြောဆိုနေသော ကိုထော်ကို ကြည့်၍ ကျွန်ပ်မှာ <br> စိတ်ထဲတွင် မကောင်းဖြစ်ရလေ၏။ <br> <br> သို့သော် ကျွန်ပ်မှာ
    အိမ်သို့ပြန်ရန် သည်အခွင့်အရေးကို<br> မည်သို့မျှ လက်လွှတ်၍ မရပေ။နေကြတ်သည်မှာ<br> မိနစ်ပိုင်းသာ
    ကြာမြင့်တတ်သည်ဖြစ်ရာ ကျွန်ပ်မှာ<br> မည်သို့မျှ နှောင့်နှေးကြန့်ကြာနေ၍ မဖြစ်ပေ။<br> <br> နောက်တစ်နေ့တွင် နံနက်
    ခုနှစ်နာရီခန့်ကတည်းက<br> ကျွန်ပ်မှာ ကိုထော်ကို နှုတ်ဆက်ပြီး ဘုန်းကြီးကျောင်းမှာ<br> ထွက်ရလေ၏။ ဆရာတော်များမှာ
    ကျောင်းကြီးများကို<br> တံခါးအလုံပိတ်ထားကြပြီ ဖြစ်၏။ ကိုထော်က <br> ကျွန်ပ်ကို တံခါးဖွင့်ပေးပြီး
    ချက်ချင်းပြန်ပိတ်လိုက်လေ၏။<br> ကျွန်ပ် ရွာထဲသို့ ထွက်လာသည်ကို ဆရာတော်များ<br> မသိလိုက်ကြပေ။ <br> <br> ကျွန်ပ်
    ရွာထဲသို့ ရောက်သောအခါ ရွာလမ်းများပေါ်တွင်<br> လူတစ်ယောက်မှ မရှိဘဲ နွားများ၊ ဆိတ်များသာ <br> ရွာလမ်းပေါ်တွင်
    လျှောက်သွားနေသည်ကို တွေ့ရလေ၏။<br> <br> နွားများ၊ ဆိတ်များ ကားအမြဲတမ်း ကြိုးချည်ခံထားရသည့်<br> သတ္တဝါများ
    ဖြစ်လေရာ
    ယခုကဲ့သို့ ကြိုးဖြုတ်၍ လွှတ်ပေး<br><span> ထားသောအခါ အလွန်ကျေနပ်ပျော်ရွှင်နေကြပု</span><wbr><span
        class="word_break"></span>ံရလေ၏။<br> တစ်ရွာလုံးအနှံ့ လျှောက်သွားနေကြသည်မှာ နေရာအနှံ့<br> ဖြစ်နေသဖြင့်
    ကျွန်ပ်မှာ မနည်းပင် ရှောင်ရှား၍ လျှောက်ခဲ့<br> ရလေတော့၏။<br> <br> ရွာထဲမှ အိမ်တိုင်းအားလုံး တံခါးများ<br>
    အလုံအခြုံပိတ်ထားကြပြီး လူရိပ်လူယောင်ဟူ၍<br> တစ်ယောက်တလေမျှပင် မတွေ့ရတော့ပေ။<br> အသံလည်း လုံးဝမကြားရလေရာ
    ရွာကြီးတစ်ရွာလုံး<br> လူတစ်ယောက်မျှ မရှိတော့ဘဲ အခြားအရပ်သို့<br><span>
        ရွာလုံးကျွတ်ပြောင်းရွှေ့သွာ</span><wbr><span class="word_break"></span>းသကဲ့သို့ပင် <br> ထင်ရလေ၏။<br> <br>
    ကျွန်ပ်လည်း ကျွန်ပ် စတင်ရောက်ရှိခဲ့သော <br> ညောင်ပင်ကြီးနှစ်ပင်ကို လိုက်၍ ရှာဖွေရာ မျက်စိလည်<br> နေသောကြောင့်
    အတော်လေးကြာအောင် ရှာလိုက်ရလေ၏။<br> ရွာကြီးတစ်ရွာလုံးတွင် နွားများ၊ ဆိတ်များနှင့် လူဆို၍<br> ကျွန်ပ်တစ်ယောက်သာ
    ရှိလေတော့၏<br> <br> ကျွန်ပ်လည်း ညောင်ပင်ကြီးအောက်တွင် ထိုင်နေရင်း<br> ကောင်းကင်သို့ မကြာမကြာ မော့ကြည့်မိလေ၏။<br>
    <br> "ဟော …နေကြတ်ပြီ "<br> <br> ကျွန်ပ်တစ်ယောက်တည်း ပြောလိုက်ခြင်းသာ ဖြစ်၏။<br><span>
        နေလုံးကြီး၏ထောင့်လေးတစ်ခုမ</span><wbr><span class="word_break"></span>ှ စတင်၍ မည်းမည်း<br> အကွင်းလေး
    ပေါ်လာကာ
    တဖြည်းဖြည်း အမည်းရိပ်က<br> ကြီးလာလေတော့၏။<br> <br> "အူး၊ဝူး၊ဝူး၊ ဝူး၊ အီး၊ အီး၊ အီး "<br> <br> ဟာ
    …ဘာသံကြီးတွေပါလိမ့် "<br> <br> ကျွန်ပ်တစ်ကိုယ်လုံး ကြက်သီးမွေးညင်းများ ထသွားလေတော့၏။<br> ကျွန်ပ် ကြားရသော
    အသံကြီးများမှာ ရွာပေါ်မှ ကျော်၍<br> ထွက်လာသော် အသံကြီးများ ဖြစ်လေရာ ကပ္ပိယကိုထော်<br> ပြောသော အရိပ်လို
    မည်းမည်းအကောင်ကြီးတွေ ပေါ်လာပြီဟု<br> ကျွန်ပ် သိလိုက်ရလေ၏။</span><br>
"ဝမ်းဘဲ ၊ ဝမ်းဘဲ၊ ဝမ်းဘဲ "<br> <br> "ဝပ်ထရိန်း၊ ဝပ်ထရိန်း "<span class="text_exposed_hide">...</span><span
    class="text_exposed_show"><br> <br> ပဲ ၊ ပဲ၊ ပဲ၊ ပဲ <br> <br> ရွာထဲမှ နွားများအော်သံ၊ ဆိတ်များအော်သံ ၊
    အလန့်တကြား<br> ရုန်းကန်ထွက်ပြေးသံများကို ကျွန်ပ်ကြားနေရလေရာ<br> မွေးညင်းများပင်မကဘဲ ဆံပင်များပါ
    ထောင်ကုန်လေပြီဟု<br> ကျွန်ပ် ထင်မိလေတော့၏။<br> <br> ကျွန်ပ် ကောင်းကင်ကို တစ်ချက်မော့ကြည့်လိုက်လေ၏<br><span>
        နေလုံးကြီးကို အမှောင်တော်တော်ဖုံးနေလေပြီ</span><wbr><span class="word_break"></span>။<br> ရွာပေါ်သို့
    ကျနေသော
    နေရောင်လည်း ပျောက်သွားလေပြီ။<br><span> ရွာကြီးတစ်ခုလုံး မှုန်မှိုင်းမှိုင်းဖြစ်သွားလေ</span><wbr><span
        class="word_break"></span>ရာ<br> ရွာထဲတွင်လည်း မည်းမည်းအကောင်ကြီးများ<br> သောင်းကျန်းချင်တိုင်း
    သောင်းကျန်းနေကြပြီဟု<br> ကျွန်ပ် တွေးလိုက်မိ၏။<br> <br> "ဝပ်ထရိန်း၊ ဝပ်ထရိန်း၊ ဝပ်ထရိန်း "<br> <br> "ဟာ "<br>
    <br> ကျွန်ပ်တွေးနေစဉ်မှာပင် ကျွန်ပ်ရှေ့ရှိ ရွာ၏အစွန်ဆုံး<br> လမ်းပေါ်တွင် နွားသိုးကြီးတစ်ကောင် အသက်လု၍<br>
    ပြေးလာသည်ကို တွေ့လိုက်ရ၏။ နွားဖြူကြီးမှာ<br> အလွန်သန်မာသော သတ္တဝါဖြစ်၍ ဘို့ကြီးများပင်<br> နောက်သို့
    ကောက်ထွက်နေလေ၏။<br> <br> "ဝပ်ထရိန်း၊ ဝပ်ထရိန်း "<br> <br> အသက်လု၍ပြေးရင်း ပါးစပ်မှလည်း ကြောက်လန့်<br> တကြား
    အော်ဟစ်နေသည်မှာ သနားဖို့ အလွန်ကောင်း<br> လေ၏။ နွား၏ နောက်သို့ ကြည့်လိုက်သောအခါ<br> ထန်းပင်အမြင့်လောက်
    အရိပ်ကြီးရှည်၍ ကိုယ်<br> လုံးကြီးမှာ အိမ်တစ်လုံးအရွယ်လောက် ရှိသော<br> မည်းမည်း အရိပ်ကြီးလိုလို အကောင်ကြီး<br>
    တစ်ကောင် ပြေးလိုက်လာသည်ကို တွေ့ရလေ၏။<br> <br> ကပ္ပိယကိုထော်က အဲဒီအကောင်ကြီးတွေကို<br> တွေ့လျှင် မျက်နှာကို
    မကြည့်ရဘူးဆိုသော်လည်း<br> ညောင်ပင်ကြီးကို ကွယ်ရင်း ကျွန်ပ်ကြည့်လိုက်မိ၏။<br> <br> မျက်လုံးကြီးများက
    လင်ကွင်းဝိုင်လောက်ရှိပြီး<br> ပါးစပ်ကြီးများက စပါးငါးဆယ်ဝင် ပုတ်တစ်လုံး၏<br> အဝလောက် ရှိသည်ကို ကျွန်ပ်
    တွေ့ရလေ၏။<br> <br> ပါးစပ်ထဲတွင် အစွယ်ကြီးများ ထွက်နေသည်မှာ<br> ဝါးဘိုးလုံးခန့်ရှိသည်ကို တွေ့ရလေသည်။<br>
    ပါးစပ်ထဲမှ တွဲလောင်းကျနေသော လျှာအနီကြီးမှာ<br> သင်ဖြူးဖျာတစ်ချပ် ဖြန့်ချထားသကဲ့သို့<br> တွဲလောင်းကြီး
    ကျနေလေ၏။<br> <br> "ဝပ်ထရိန်း "<br> <br> ကျွန်ပ်ကြည့်နေတုန်းမှာပင် ရှည်လျားသော<br> လက်တံကြီးဆန့်ထွက်လာပြီး
    ရှေ့မှာပြေးနေသည့်<br> နွားဖြူကြီးကို ဖမ်းယူလိုက်လေတော့၏။<br> နွားဖြူကြီးမှာ ထိုသတ္တဝါကြီး၏ လက်ထဲတွင်<br> ယက်ကန်
    ယက်ကန်နှင့် ပါသွားလေ၏<br> <br> ႍ"အီး အီး အီး "<br> <br> အစာကို ဖမ်းမိသွားသော မည်းမည်းအကောင်ကြီးက<br> အားရဝမ်းသာ
    တစ်ချက်အော်လိုက်ကာ နွားဖြူကြီးကို<br> အရှင်လတ်လတ် ကိုက်စားလေတော့၏။<br> <br> ကျွန်ပ် ကြောက်လွန်း၍ ဒူးများ
    တဆတ်ဆတ်တုန်နေ<br> လေတော့၏။ သည်တော့မှ ကိုထော်ပြောတာ သရဏဂုံကို<br> ရွတ်ရန် သတိရသွားပြီး အဆက်မပြတ်
    ရွတ်မိလေတော့၏။<br> ကောင်းကင်သို့ မော့ကြည့်လိုက်သောအခါ နေလုံးကြီး<br> တစ်ခုလုံး အမှောင်ဖုံးနေလေပြီ။ <br> <br>
    ညောင်ပင်နှစ်ပင်အောက်သို့ လှည့်၍ ကြည့်လိုက်သောအခါ<br> မှန်ချပ်ကြီး တစ်ချပ် ထောင်ထားသကဲ့သို့ အလင်းကွက်ကြီး<br>
    တစ်ခု ပေါ်နေသည်ကို ကျွန်ပ် သေသေချာချာ တွေ့လိုက်<br> ရလေရာ သရဏဂုံကို မပြတ်ရွတ်နေရင်းမှ ထို<br> အလင်းကွက် ဆီသို့
    အရောက်သွား၍ ပထမခြေထောက်<br> တစ်ဖက် လှမ်းဝင်လိုက်လေ၏။ ပြီးမှ ကျွန်ပ်၏<br> တစ်ကိုယ်လုံးကို
    ထိုးဝင်လိုက်လေတော့၏။<br> <br> "ဟာ …အိမ်ပြန်ရောက်ပြီ"<br> <br> ကျွန်ပ်၏ ပါးစပ်မှ ယောင်၍ ပြောလိုက်မိခြင်း
    ဖြစ်လေ၏။<br><span> ကျွန်ပ် မှော်ဝင်ကြေးမုံမှန်ကြီးရှေ</span><wbr><span class="word_break"></span>့တွင်
    လွတ်အိတ်ကြီးလွယ်၍<br> ရပ်နေလျက်သား ရှေးဟောင်းပစ္စည်းများထားသော<br> အခန်းကြီးထဲသို့ ပြန်ရောက်ခဲ့လေ၏။<br> <br>
    ကျွန်ပ်လည်း နောက်သို့လှည့်၍ မှန်ချပ်ကြီးကို ကြည့်<br> လိုက်သော်လည်း မှန်ထဲတွင် ဘာကိုမျှ မတွေ့ရပေ။<br> သည်တော့မှ
    ကျွန်ပ် သဘောပေါက်သွားလေ၏။<br> <br> "သြော် …နေက ဟိုမှာကြတ်တာပဲ၊ ဒီမှာကြတ်တာမှ<br> မဟုတ်တာ၊ ဒီမှာ ကြတ်မှ မှန်ထဲမှာ
    ရွာကြီးပေါ်မှာပေါ့ "<br> <br> ဟူ၍ စိတ်ထဲမှပြောရင်း မှန်သေတ္တာ၏ တံခါးကို<br> ခပ်မြန်မြန်ပိတ်လိုက်၍
    ရှေးဟောင်းပစ္စည်းထားသော<br> အခန်းကြီးထဲမှာ အပြင်သို့ ထွက်လိုက်ကာ လှေကားမှ<br> အောက်ထပ်သို့ ဆင်းလာခဲ့လေ၏။<br>
    <br>
    ကျွန်ပ်ဆင်းလာသည်ကို မြင်လိုက်ကြရသော ကျွန်ပ်၏<br> ဇနီးနှင့် ဆွေမျိုးများက ကျွန်ပ်ကို သရဲတစ္ဆေတစ်ကောင်<br> သဖွယ်
    အလန့်တကြား ဝိုင်း၍ ကြည့်နေကြလေ၏။<br> အချို့လည်း ထပြေးတော့မလို လုပ်ကြ၏။ <br> အချို့က ကျွန်ပ်အား
    လက်ညှိုးကြီးထိုးကာ …<br> <br> "ဟိုမှာ …ဟိုမှာ "<br> <br> ဟုသာ ပြောနိုင်ပြီး မူးသလို၊ မေ့သလို ဖြစ်သွားကြလေ၏။<br>
    အချို့မှာ ဣတိပိသောကို ကျယ်ကျယ်ရွတ်၏။<br> <br> "ဟဲ့ …ဘာဖြစ်နေကြတာတုံး "<br> <br> ဟု ကျွန်ပ်က အသံမာမာနှင့် အော်၍
    မေးလိုက်တော့မှ<br> အားလုံးငြိမ်သွားကြကာ ကျွန်ပ် ဘယ်သွားနေတာတုံးဟု<br><span> ဝိုင်း၍ မေးကြတော့၏။ ကျွန်ပ်
        မှော်ဝင်ကြေးမုံမှန်ကြီးထဲမ</span><wbr><span class="word_break"></span>ှ<br> ဝင်သွားကာ မိဖုရားရွာတွင်
    နေခဲ့သည့်အချိန်မှာ သုံးလ<br> အတိသာကြာသော်လည်း ကျွန်ပ်ကို ကျွန်ပ်၏ ဇနီးနှင့်<br> ဆွေမျိုးများက ပြောကြသည်မှာ
    ကျွန်ပ် အိမ်မှ ပျောက်သွား<br> သည်မှာ သုံးနှစ်တိတိ ကြာသွားပြီဟူ၍ ဖြစ်တော့၏။<br> <br> ကျွန်ပ်လည်း
    အလွန်အံ့သြမိရလေ၏။ သို့သော်<br> ကျွန်ပ်၏ မှော်ဝင်ကြေးမုံ မှန်သေတ္တာကြီးအကြောင်းနှင့်<br> ကျွန်ပ်ရောက်ခဲ့သော
    မိဖုရားအကြောင်းကိုမူ <br> စိုးစဉ်းမျှပင် ပြောပြ၍ မဖြစ်နိုင်ကြောင်း တွေးမိ<br> သဖြင့် ဘယ်သူမေးမေး ကျွန်ပ်က
    ဘူးခံ၍သာ<br> နေရလေတော့၏။<br> <br> ကျွန်ပ်၏ ဇနီးမေးသည်ကိုပင် ကျွန်ပ် မဖြေခဲ့ပေ။ <br> မည်သို့မေးမေး ကျွန်ပ်က
    မဖြေသောအခါ သူတို့လည်း <br> တဖြည်းဖြည်းနှင့် လက်လျှော့သွားကြလေတော့၏။<br> ကျွန်ပ် ပျောက်ဆုံးသွးခဲ့သော အကြောင်းကို
    <br> မေးမည့်သူပင် တဖြည်းဖြည်း မရှိတော့ပေ။<br> <br> ကျွန်ပ်၏သား မောင်ကျောက်နီ အရွယ်ရောက်လာသော<br> အခါ
    မဝိုင်းကြည်ဟု အမည်ရသော မိန်းကလေးနှင့် <br> နေရာချပေးလိုက်ကာ ချွေးမဝိုင်းကြည်မှ မွေးလာသော<br>
    အမွှာပူးမြေးကလေးများ
    ဖြစ်သည့် မောင်ချစ်အေး၊<br> မောင်ချစ်ထွေးတို့ကို ထိန်းကျောင်းရင်း ကျွန်ပ်<br> ပျော်ရွှင်စွာ
    နေထိုင်လျက်ရှိပေတော့၏<br> <br> ကျွန်ပ်၏ မှတ်တမ်းတွင် ဖော်ပြထားသော<br> ကြေးပုရပိုက်ကလေးပေါ်မှ
    မှော်ဝင်ကြေးမုံဝှက်စာကို<br> ဖော်နိုင်ခဲ့သူရှိခဲ့သော် ကျွန်ပ်ကဲ့သို့ပင် မိဖုရားရွာသို့<br> အလည်အပတ်
    သွားရောက်နိုင်ပေလိမ့်မည်။<br> <br> သို့သော် အန္တရာယ်များလှသည်ကိုတော့ <br> သတိချပ်စေချင်ပါ၏ ။ <br> <br>
    မှော်ဝင်ကြေးမုံ ပိုင်ရှင်<br> ဘိုး ပန်းဦး<br> <br> XXXXX<br> <br> ဘိုးပန်းဦး ရေးခဲ့တဲ့
    ခရီးသွားမှတ်တမ်းကြီးကို<br> ကျုပ် အစအဆုံး ဖတ်ပြီး သွားပြီဗျ။ ဘိုးပန်းဦး ဆိုတဲ့<br> လူထူးလူဆန်းကြီးကို ကျုပ်
    တော်တော်လေးစားသွားတယ်ဗျာ။<br> ကျုပ် စပ်စုတယ် ဆိုတာက ဘိုးပန်းဦး စပ်စုတာနဲ့<br> ယှဉ်လိုက်ရင် အသေးအဖွဲ့ပဲဗျ။<br>
    <br> ကျုပ် ကိုချစ်အေးတို့အိမ်က မှန်သေတ္တာကြီးကို<br> တော်တော် စိတ်ဝင်စားသွားတယ်။ ပြီးတော့ <br> ဘိုးပန်းဦးရဲ့
    မှတ်တမ်းထဲက ကြေးပုရပိုက် <br> ဝှက်စာကိုလည်း တော်တော်စိတ်ဝင်စားသွားတယ်။<br> စာအုပ်ကို ပြန်လှန်ပြီး ပုရပိုက်
    ဝှက်စာတွေကို<br> ကျုပ် ချက်ချင်းပြန်ဖတ်လိုက်မိတယ်<br> <br> ဒါပေမယ့် ကျုပ် ဘာမှ နားမလည်ဘူးဗျ<br> နောက်တစ်ခေါက်
    ထပ်ဖတ်ကြည့်တယ်။<br> ဘာမှ သိမလာဘူး။ နောက်တစ်ခေါက်၊ <br> နောက်တစ်ခေါက်၊ နောက်တစ်ခေါက်၊<br> အခေါက်ပေါင်း
    ဘယ်လောက်ဖတ်မိမှန်းကို<br> ကျုပ် မသိတော့ဘူးဗျာ။ ဖတ်ရင်းတွေးရင်းနဲ့<br> ခေါင်းတွေ နောက်လာတာပဲ သိတော့တာဗျို့။<br>
    <br> ဒါပေမဲ့ တာတေဆိုတဲ့ ကျုပ်က ဒါမျိုးကို<br> ဘယ်တော့မှ အလျှော့ပေးမယ့်လူ မဟုတ်ဘူးဗျ၊ <br> ဒီဝှက်စာကို မရ,ရအောင်
    ဖော်မယ်လို့ ကျုပ်ဆုံးဖြတ်လိုက်တယ်။<br> <br> ဒီကြားထဲ ကိုချစ်အေးဆီကိုလည်း ကျုပ် မကြာမကြာ<br> ရောက်တယ်။
    ဘိုးပန်းဦးရဲ့ ရှေးဟောင်းပစ္စည်းခန်းကြီး<br> ထဲကိုလည်း ကျုပ်ကို တံခါးမရှိ၊ ဓါးမရှိ ဝင်ခွင့်ပေးထားတယ်လေဗျာ။<br>
    ဘထွေးဦးကျောက်နီရော၊ အရီးဝိုင်းကြည်ရောက <br> ကျုပ် ကိုချစ်ထွေးကို ရှာဖို့ ကြိုးစားနေတာကို <br> သိတော့ ကျုပ်
    ဘာလုပ်လုပ် ခွင့်ပြုတယ်ဗျ။<br> <br> ကျုပ်က ဘိုးပန်းဦးရဲ့ မှတ်တမ်းထဲက ပခန်းကိုကြီးကျော်<br> ကိုင်ခဲ့တဲ့
    ဓါးဆိုတာကိုလည်း တိတ်တိတ်ကလေး<br> သွေးတိုက်ကြည့်တယ်။ ဓါးက သွေးမသောက်တော့ဘူးဗျ။<br> ဓါးမှာကပ်နေတဲ့
    ဝိညာဉ်ခွာသွားပြီထင်တယ်<br> မဟာရာဂျာရဲ့ ကြေးလင်ဗန်းထဲကိုလည်း<br> နွားနို့ ထည့်ပြီး တိုက်ကြည့်တယ်၊ <br> <br>
    မသောက်တော့ဘူးဗျ။ ဘိုးပန်းဦး မရှိကတည်းက<br> ဝိညာဉ်ခွာသွားပြီ ထင်ပါရဲ့ဗျာ။ ကျုပ်ကတော့<br><span>
        ရှေးဟောင်းပစ္စည်းခန်းကြီးထဲ</span><wbr><span class="word_break"></span>ဝင်ပြီး စပ်စပ်စုစုတွေ<br> အကုန်
    လုပ်ကြည့်နေတာဗျ။ ဒါပေမဲ့ ထူးဆန်းတာတော့<br> ဘာမှမတွေ့ရသေးပါဘူးဗျာ၊ မှော်ဝင်ကြေးမုံကိုလည်း<br> ကျုပ် မကြာ မကြာ
    သေတ္တာအဖုံး ဖွင့်ကြည့်တယ်<br> <br> ဒီထဲကို ကိုချစ်ထွေး ဝင်သွားတယ်ဆိုတာ <br> ကျုပ် တစ်ယောက်ပဲ သိထားတာဗျ။
    ခုလောက်ဆိုရင်<br> ကိုချစ်ထွေး မိဖုရားရွာမှ လျှောက်ပြီး လည်ပတ်နေမှာပေါ့ဗျာ။<br> မှော်ဝင်ကြေးမုံရဲ့ ဝှက်စာကို
    သူဖော်လို့ ရသွားလို့သာ<br> မှန်ထဲကို ဝင်သွားတာပေါ့ဗျာ။<br> <br> ဒါဆိုရင် ပြန်လာဖို့နည်းကိုလည်း ကိုချစ်ထွေး<br>
    သိလောက်ပါတယ်။ ကျုပ်လည်း နေ့ရော ညရော<br> ဝှက်စာဖော်တာပဲဗျ။ ဒါပေမဲ့ ဘယ်လိုမှကို ဖော်မရတာ။<br> တခြားသူတွေနဲ့
    တိုင်ပင်ဖို့ ဆိုတာကလည်း <br> ဘယ်လိုမှ မဖြစ်နိုင်ဘူးဗျ။ တိုင်ပင်ဖို့နေနေသာသာ<br> ဘိုးပန်းဦးရဲ့ မှတ်တမ်းကိုတောင်
    တခြားသူ<br> တစ်ယောက်ကို ပြလို့မဖြစ်ဘူးလေဗျာ။<br> <br> ဘိုးပန်းဦး တစ်သက်လုံး လျှို့ဝှက်သွားတဲ့<br> ကိစ္စကို
    ကျုပ်ဖော်လို့ ဘယ်ဖြစ်မှာတုံး၊<br> ဒီတော့လည်း ကျုပ်တစ်ယောက်တည်း<br> ကြိတ်ပြီး ရှာရတော့တာပေါ့ဗျာ။ <br> <br> ကျုပ်
    ဝှက်စာဖော်နေတာ ခြောက်လ မကတော့ဘူးဗျ။<br> ခုထိ အစအနတောင် မပေါ်သေးဘူး။ ကိုချစ်ထွေး<br> ပျောက်သွားတာလည်း
    ခြောက်လကျော်ပြီပေါ့ဗျာ။<br> ကိုချစ်ထွေးသတင်းကိုလည်း ခုထိ အစအနတောင်<br> မရသေးဘူးဗျ။ ဘန့်ဘွေးကုန်းသားတွေကတဆင့်<br>
    ကိုချစ်ထွေး ပျောက်သွားတဲ့သတင်းကို ထနောင်းကုန်း<br> မီးလောင်ကုန်းအထိပါ ပျံ့နေပြီဗျို့။<br> <br> ကြာလာတော့ လူတွေက
    ကိုချစ်ထွေးကို<br> 'ဘမျိုးဘိုးတူကိုချစ်ထွေး 'လို့ တောင် နာမည်ပေးထားကြပြီဗျ။<br> <br> "သူ့အဘိုး ဘိုးပန်းဦးတုန်းက
    သုံးနှစ်ပျောက်သွားတယ်။<br> ချစ်ထွေးကတော့ ဘယ်နှနှစ် ပျောက်မယ်မသိဘူး"<br> <br> လို့ ပြောတဲ့သူက
    ပြောကြတာပေါ့ဗျာ။<br> ကျုပ်တို့ ထနောင်းကုန်းသားတွေလည်း<br> လူလေးစုမိရင် ဒီအကြောင်းပဲ ပြောနေကြတာဗျို့။<br>
    ကိုချစ်ထွေး ပျောက်သွားတော့မှ ဘိုးပန်းဦးဇာတ်လမ်း<br> ကလည်း တစ်စခန်းထလာတော့တာပေါ့ဗျာ။<br> <br> "အလကားပါအေ၊
    ဘိုးပန်းဦးကြီးက တစ်ရပ်တကျေးမှာ<br> အိမ်ထောင်တွေ ဘာတွေကျနေလို့ ရှိမှာပါတော်၊<br> နောက်မှ မယားငယ်နဲ့ ကွဲပြီး
    ပြန်လာတာ ရှိမှာပါ၊<br> အဲဒါကို သူ့အမျိုးတွေက ဖုံးဖိပြီး ပြောကြတာနေမှာပါ။<br> အိမ်ပေါ်ထပ်ကပဲ ပြန်ဆင်းလာသလို
    ဘာလိုလိုနဲ့<br> ယုတ္တိမရှိတာတွေ လျှောက်ပြောကြတာပါ "<br> <br> လူတွေများ အဲဒီအတိုင်းပဲဗျ။ နေရင်းထိုင်ရင်း<br>
    ဘိုးပန်းဦးက မယားရနေသေးတော့တယ်ဗျာ။<br> ဒီကိစ္စတွေကို အမှန်အတိုင်း သိတာက ကျုပ်ပဲ ရှိတာဗျ။<br> <br>
    အဲ…ကျုပ်တစ်ယောက်တည်းတော့ မဟုတ်ဘူးပေါ့ဗျာ<br> ကိုချစ်ထွေးလည်း ပါတာပေါ့။ သိလို့တောင် မိဖုရားရွာ<br> ရောက်နေပြီပဲ။
    <br> <br> သြော်…မဟုတ်သေးဘူးဗျ။ ကျုပ်ရယ်၊ ကိုချစ်ထွေးရယ်<br> သိသလို ခင်ဗျားလည်း သိတာပဲပေါ့ဗျ။ ခင်ဗျားလည်း<br>
    ဘိုးပန်းဦးရဲ့ မှတ်တမ်းကို ဖတ်ပြီးသွားပြီလေဗျာ။<br> <br> ကျုပ်လည်း ဒီလူတွေကို အဖြစ်မှန်တွေ ဘယ်ပြောပြရဲ<br>
    ပါ့မလဲဗျာ။ ကျုပ်ပြောလိုက်ရင် ယုံကြမှာလည်း<br> မဟုတ်ဘူးဗျ။ တကယ်လို့ တချို့တလေက <br> ယုံတယ်ဆိုရင်လည်း
    ကိုချစ်အေးတို့ အိမ်သွားပြီး<br> မှော်ဝင်ကြေးမုံကို ကြည့်ပါရစေလို့ ပူဆာနေကြတော့<br> မှာပေါ့ဗျာ။</span><br> ကျုပ်က
ဒီကိစ္စကို ဘယ်သူမှမပြောပေမဲ့ မဖဲဝါကိုတော့<br> ဝှက်စာကိစ္စ မေးဖူးတယ်ဗျ။ ကိုယ်တူကိုယ်ခွဲ ၊ အရုပ်ကလေးက<br> တစ်ဆင့်
ကျုပ်မေးတာလေဗျာ။ ထူးထူးဆန်းဆန်းပဲဗျ။<span class="text_exposed_hide">...</span><span class="text_exposed_show"><br>
    <br> ခါတိုင်း ကျုပ်ဘာမေးမေး ပြောပြတဲ့ မဖဲဝါက<br> ဒီကိစ္စနဲ့ ပတ်သတ်ပြီးတော့ ကျုပ်ကို<br> ဘာတုံ့ပြန်မှုမှ
    မပေးခဲ့ဘူးဗျ။ <br> သူနဲ့ လုံးဝမသက်ဆိုင်တဲ့ ကိစ္စမို့လို့<br> နေမှာပေါ့ဗျာ။ ကျုပ်လည်း ကျုပ်တစ်ယောက်တည်းပဲ<br>
    ကြိတ်ပြီးဖော်လိုက်တာ ကိုချစ်ထွေး <br> ပျောက်သွားပြီ ဆယ်လကြာတဲ့အချိန်မှာ<br> ဝှက်စာကို ကျုပ် ကောင်းကောင်း<br>
    ဖော်နိုင်သွားရောဗျို့။<br> <br> ကျုပ် ဝှက်စာကို ကြည့်ရင်းနဲ့ တဖြည်းဖြည်း<br> သဘောပေါက်လာတယ်ဗျ၊
    ဝှက်စာကို<br><span> ကျုပ် ကောင်းကောင်းဖော်နိုင်သွားေ</span><wbr><span class="word_break"></span>ရာဗျို့။<br>
    <br> ကျုပ် ဝှက်စာကို ကြည့်ရင်းနဲ့ တဖြည်းဖြည်း<br> သဘောပေါက်လာတယ်ဗျ။ ဝှက်စာမှာ<br> သရတွေချည်း ရေးထားတာကို
    သတိထား<br> မိသွားတယ်။ ဗျည်းဆိုလို့ တစ်လုံးမှ မပါဘူးလေဗျာ။<br> ဒါနဲ့ ဝှက်ထားတာ ဗျည်းတွေပဲဆိုတာ
    ကျုပ်သိသွားတယ်။<br> ခင်ဗျား စဉ်းစားကြည့်လေ။ ဗျည်းက သုံးဆယ့်သုံးလုံး<br> ရှိတာမို့လား။ ကျုပ် ဘယ်နေရာမှာ
    ဘယ်ဗျည်းကို<br> ထည့်ရမှာတုံးဆိုတာ ကြံစည် လို့မရအောင်<br> ဖြစ်သွားတာဗျ။<br> <br> နောက်တော့ ကြာချင်သလောက်
    ကြာပါစေတော့၊<br> တစ်နေရာမှ ဗျည်းသုံးဆယ့်သုံးလုံး ထည့်ပြီး<br> ရေးမယ်လို့တွေးပြီး ရေးတော့တာပေါ့ဗျာ။<br> ပထမဆုံး
    ဝှက်စာ စာလုံးနေရာမှာဆိုရင် …<br> <br> 'ကေ၊ ခေ၊ ဂေ၊ ငေ၊ စေ၊ ဆေ၊ ဇေ၊ ဈေ၊ ညေ'<br> ဆိုပြီး အ အထိ
    ရေးလိုက်ပါတယ်ဗျ။<br> <br> ဒုတိယ ဝှက်စာ စကားလုံးနေရာမှာလည်း <br> ဗျည်းတွေ အကုန်ထိုး ရေးကြည့်လိုက်တယ်။<br> <br>
    'ကြ၊ ခြ၊ ဂြ၊ ငြ၊ စြ၊ ဆြ၊ ဇြ ဆိုပြီး ရေးလိုက်တယ်။<br> အသတ်စာလုံးကိုလည်း 'က်၊ ခ်၊ ဂ်၊ ည်၊ စ်၊ တ်၊ ပ်၊<br> တွေ
    ရေးကြည့်လိုက်တယ်။<br> <br> တတိယစာလုံးနေရာမှာလည်း ဗျည်းတွေ ထည့်ရေးတယ်<br> အသတ်တွေနေရာမှာလည်း ဗျည်းတွေ
    လိုက်ထည့်ရေးတယ်<br><span> ပြီးတော့မှ စာလုံးတွေ လိုက်တွဲဖတ်ကြည့်ရတာပေါ့ဗျာ</span><wbr><span
        class="word_break"></span>။<br> တကယ်ကို လနဲ့ချီပြီး လုပ်ရတာပါဗျာ။<br> <br> ကိုချစ်ထွေးကတော့ ဘယ်လိုလုပ်ပြီး
    ဖော်သွားတုန်း<br> မပြောတတ်ဘူးဗျ။ ကျုပ်ကတော့ တော်တော်ရှာယူခဲ့ရတာ။<br> နောက်ဆုံးတော့ တွေ့တော့တာပေါ့ဗျာ။ ကျုပ်က
    <br> ဘယ်တော့မှ ဇွဲလျော့တဲ့ကောင် မဟုတ်ဘူးလေ။<br> <br> မှော်ဝင်ကြေးမုံ <br> <br> နေကြတ်စဉ်မှာ ၊ ဝင်လိုက်ပါ<br>
    ထူးဆန်းတဲ့ရွာ ၊ ရောက်သွားမှာ။<br> နေကြတ်စဉ်မှာ၊ ပြန်ထွက်ပါ၊<br> ရောက်တဲ့နေရာ ၊ မှတ်ထားပါ။<br> <br> တစ်ခုတော့
    ရှိတာပေါ့လေ၊ ဘိုးပန်းဦး ပြန်လာတော့<br> မိဖုရားရွာမှာ နေကြတ်တဲ့အချိန်မှာ အမိအရ <br> ပြန်လာခဲ့တာကို ဖတ်ရတော့
    နေကြတ်တာနဲ့ တွေးပြီး<br> ဖော်ခဲ့ရတာပေါ့ဗျာ၊ ကိုယ်စပြီး ရောက်တဲ့နေရာကို<br> သေသေချာချာ မှတ်ထားဖို့ လိုတယ်ဗျ။
    အဲဒီ<br> နေရာကနေ ပြန်ထွက်ရမှာ၊ ဒီမှာ နေကြတ်တဲ့<br> အချိန် မှန်ထဲကို ဝင်ရမှာဗျ၊ ဟိုမှာ နေကြတ်တဲ့<br> အချိန်
    ဟိုဘက်က ပြန်ထွက်ရမှာပေါ့ဗျာ။<br> <br> ကျုပ်က အမေနဲ့ အဘကို ကြိုပြီး ပြောထားရသေးတာဗျ။<br> ကိုချစ်ထွေးကို
    လိုက်ခေါ်ဖို့ သတင်းစုံစမ်းနေတဲ့<br> အကြောင်း၊ အခုတော့ သတင်းရလာပြီလို့<br> ပြောရတာပေါ့ဗျာ။ ဒါပေမဲ့ ကျုပ် အမေက
    <br>
    ကျုပ်ကို ပြောသေးတာဗျ။ <br> <br> "ဟဲ့ …တာတေရဲ့ ၊ ချစ်ထွေးက အသက်နှစ်ဆယ်လောက်<br> ရှိပြီဟ၊ ဒီရွာကို မပြန်တတ်လို့
    နင်က လိုက်ခေါ်ပေးရမှာလား"<br> <br> ကျုပ်က အမေ့ကို ဘာပြန်ပြောရမှန်းတောင် မသိတော့ဘူးပါဘူးဗျာ။<br> <br> "ဒီလို
    အမေရ၊
    ကိုချစ်ထွေးကို ပညာသယ်တွေ <br> ဖမ်းပြုထားပုံရတယ်၊ ကျုပ်က အခု သတင်းစုံစမ်းနေတာ<br> သတင်းအတိအကျရရင် ကျုပ်
    ဆရာကြီးတစ်ယောက်<br> ယောက်ကို အကျိုးအကြောင်းပြောပြီး သွားကယ်ရမှာဗျ"<br> <br> "သြော် …ဒီလိုလား၊ မသိပါဘူးတော်၊ ငါက
    ချစ်ထွေ<br> ရွာမပြန်တတ်လို့ နင်က လိုက်ခေါ်ရမှာလားလို့ပါ "<br> <br> ပြီးတော့ အမေက ကျုပ်ကို
    ဆက်ပြီးပြောသေးတာဗျ။<br>
    <br> "နင်လည်း အဲဒါတွေ သိပ်လုပ်တာနော် တာတေ၊<br> သတိ ဝီရိယလည်း ထားဦး၊ စုန်းတွေ၊ ကဝေတွေက<br> နင့်ကို
    လုပ်လွှတ်လိုက်လို့ ရွာကို ရူးပြီး ပြန်လာရဦးမယ် "<br> <br> "စိတ်ချပါ အမေရာ ၊ ကျုပ်မှာ ဆရာကြီးတွေ ရှိပါတယ်<br>
    ကျုပ်က ဆရာကြီးတွေကို ကူဖော်လောင်ဖက်လုပ်ဖို့<br> လိုက်လိုက်သွားတာပါဗျ"<br> <br> ကျုပ် သိပ်မစောင့်လိုက်ရဘူး၊
    ဝှက်စာပေါ်သွားပြီး<br> နှစ်လပဲ ကြာတယ်။ နေကြတ်ရောဗျို့<br> <br> ကျုပ်တို့ဆီမှာ နေကြတ်တာတော့ ဘယ်သူက
    စိတ်ဝင်စားမှာတုံးဗျာ။<br> ကလေးတွေပဲ မှန်ချပ်ကလေးတွေမှ မီးခွက်မှုန်းခံပြီး<br> ကြည့်ကြတာလေ။ ကျုပ်က
    နေမကြတ်ခင်နေ့မှာ<br><span> ကိုချစ်အေးကို အားလုံးဖွင့်ပြောပြလိုက်တယ်</span><wbr><span class="word_break"></span>။<br>
    အဲဒီညနေက ဘန့်ဘွေးကုန်းသွားပြီး ကိုချစ်အေးကို<br> ထန်းတောဘက် ခေါ်ခဲ့တယ်။
    ထန်းရည်သောက်ရင်း<br> ကျုပ်က အကြောင်းစုံ ပြောပြလိုက်တယ်<br> <br> ကျုပ်ပြောပြတဲ့ သူ့အဘိုး ဘိုးပန်းဦးကြီးရဲ့
    <br><span> မှတ်တမ်းအကြောင်းကိုကြားတော</span><wbr><span class="word_break"></span>့ ကိုချစ်အေး<br> တော်တော်ကို
    အံ့သြတုန်လှုပ်သွားတာဗျ။<br> <br> "တာတေရယ်၊ ငါတို့အိမ်မှာကလည်း စာတွေပေတွေ<br> ဖတ်တာဆိုလို့ ချစ်ထွေးတစ်ယောက်ပဲ
    ရှိတာကွ<br> ငါကိုယ်တိုင်ကလည်း ဘာစာမှ ဖတ်တာ မဟုတ်ဘူး<br> အဲဒီစာအုပ်ဘီရိုကို ဖွင့်ကြည့်ရမှန်းတောင် ငါတို့<br>
    အိမ်သားတွေက သိတာမဟုတ်ဘူးကွ "<br> <br> "ဟုတ်တယ် ကိုချစ်အေး၊ အဲဒါကြောင့် <br> ကိုချစ်အေး မသိတာ "<br> <br> "ငါတို့
    အိမ်ကြီထဲမှာ ဒီလောက်ထူးဆန်းတဲ့ ပစ္စည်းတွေ<br> ရှိနေတာကို ငါ အခုပဲ သိတော့တယ် တာတေရာ၊<br> ဒါထက် မင်း ဘယ်လိုလုပ်မယ်
    စိတ်ကူးးတုံး"<br> <br> "ဟာ …ဘယ်လိုလုပ်ရမှာတုန်း ကိုကြီးချစ်အေးရ၊<br> ကိုချစ်ထွေးနောက်ကို ကျုပ်လုပ်သွားပြီး <br>
    ပြန်ခေါ်ခဲ့ရမှာပေါ့ဗျ"<br> <br> "မဟုတ်သေးဘူး၊ တာတေရ၊ ဘိုးပန်းဦးတုန်းက<br> ဝင်လည်း ဝင်တတ်တယ်၊ ထွက်လည်း
    ထွက်တတ်တယ်<br> ဒီကောင် ချစ်ထွေးက အဝင်ပဲတတ်ပြီး ပြန်အထွက်<br> မတတ်လို့လားကွာ "<br> <br> "ဒီလိုတော့ ဟုတ်မယ်
    မထင်ဘူးဗျ။<br> ဟိုမှာ နေကြတ်ချိန် မရောက်သေးလို့<br> စောင့်နေတာ စောင့်နေတာ ဖြစ်မှာပေါ့ဗျ"<br> <br> ကျုပ်ပြောတော့
    ကိုချစ်အေးက ခေါင်းညိတ်တယ်။<br> <br> "ဒါဆိုရင် ချစ်ထွေးနောက်ကို မင်း ဘယ်တော့ လိုက်မှာတုံး<br> တာတေ"<br> <br>
    "မနက်ဖြန်လေ၊ ကိုကြီးချစ်အေး ၊ မနက်ဖြန် နေကြတ်လိမ့်မယ်"<br> <br> "ဟေ …မနက်ဖြန် ဟုတ်လား "<br> <br>
    "ကိုကြီးချစ်အေးပါ လိုက်ခဲ့ပါလား "<br> <br> ကျုပ်က ကိုချစ်အေး ကြောက်တတ်မှန်းသိလို့<br> တမင်စလိုက်တာပါဗျာ။<br>
    <br> "ဟာ …မလိုက်ပါဘူးကွာ၊ မင်းပြောတာ နားထောင်ရတာနဲ့တင်<br> ငါ တော်တော်ကြောက်နေတာပါ တာတေရာ၊ အေးလေ၊<br> မင်းကို
    မလိုက်ဖို့ပြောလည်း မင်းက ရမယ့်ကောင် <br> မဟုတ်ဘူးဆိုတာ ငါသိပါတယ်၊ ဒီလောက် မထူးဆန်းတဲ့<br> ကိစ္စတွေမှာတောင် မင်းက
    စပ်စုချင်တဲ့ကောင်လေ၊<br> ဒီလောက်ထူးဆန်းတဲ့ ကိစ္စမျိုးကို မင်း ဘယ်လက်လွှတ်<br> မှာတုံး တာတေရာ"<br> <br> "ဟုတ်တယ်
    ကိုကြီးချစ်အေး ၊ ကျုပ် ဒီမှန်ထဲကို<br> အခုတောင် ဝင်လို့ရရင် ပြေးဝင်လိုက်ချင်သေးတယ်ဗျာ"<br> <br> "ငါ ယုံပါတယ်ကွာ၊
    မနက်ဖြန် မင်းသွားရင် <br> ဟိုမှာ မင်းနဲ့ ချစ်ထွေးသုံးဖို့ ငါ ငွေတွေလည်း<br> ပေးလိုက်မယ်။ ချစ်ထွေးမှာ
    ငွေရောပါသွားရဲ့လား<br> မသိပါဘူးကွာ"<br> <br> "ဟာ ပါမှာပါဗျာ၊ သူလည်း ဘိုးပန်းဦးမှတ်တမ်း<br> ဖတ်ပြီးမှ သွားတာပဲ ၊
    ယူသွားမှာပါ ၊ ဒါပေမဲ့<br> ကျုပ် ဒီလို လုပ်တာတွေ ၊ ကိုချစ်ထွေး လုပ်တာတွေကို<br> ဘယ်သူ့ကိုမှ ပြောလို့မဖြစ်ဘူးနော်
    ကိုချစ်အေး၊<br> ဒီသတင်းပွသွားရင် ခင်ဗျားတို့အိမ်ကို <br> လူတွေ အုံလာကြလိမ့်မယ် "<br> <br> "ငါ သိပါတယ် တာတေ၊
    စိတ်ချ၊ ငါ ဘယ်သူ့ကိုမှ <br> မပြောဘူး "<br> <br> နောက်နေ့ရောက်တော့ ကျုပ်အဘနဲ့ အမေ့ကို<br> နှုတ်ဆက်ပြီး
    ဘန့်ဘွေးကုန်းကို ထွက်လာခဲ့တယ်<br> ကျုပ် မှာထားတဲ့ အတိုင်း ကိုချစ်အေးက အသင့်<br> စောင့်နေတယ်၊ ကျုပ်ကို
    လွတ်အိတ်တစ်လုံး<br> ဆီးပေးတယ်။ ကျုပ်က အိမ်က ယူလာတဲ့ <br> အဝတ်အစားတစ်စုံကို လွတ်အိတ်ထဲ ထည့်လိုက်တော့<br>
    ကိုချစ်အေးက ကျုပ်သုံးဖို့ ငွေစက္ကူတစ်ထပ်ကို<br> ပေးတယ်။ ကျုပ်လည်း ယူပြီး လွတ်အိတ်ထဲ<br> ထည့်လိုက်တယ်။<br> <br>
    "ဟာ …နေကြတ်နေပြီဟေ့၊ လာကြ၊ လာကြ။<br> မှန်ချပ်တွေ ယူခဲ့ဟေ့ "<br> <br> ရွာလမ်းပေါ်က ကလေးတွေ အော်ကြဟစ်ကြတဲ့<br>
    အသံကို ရှေးဟောင်းပစ္စည်းအခန်းထဲ ရောက်နေတဲ့<br> ကျုပ်ရော ကိုချစ်အေးရော ကြားကြတယ်ဗျ။<br> ရွာလမ်းပေါ်မှာ
    အော်ဟစ်နေတဲ့
    ဘန့်ဘွေးကုန်းက<br> ကလေးတွေရဲ့ အသံက ပိုပြီးများလာပြီဗျ။<br> <br> "ဟာ နေလုံးကြီးတစ်ဝက် မည်းသွားပြီဟေ့"<br> <br>
    ကလေးတစ်ယောက်ရဲ့ စူးစူးဝါးဝါးအော်သံ<br> ထွက်လာချိန်မှာ ကျုပ်က မှန်သေတ္တာရဲ့ အဖုံးကို<br> ဆွဲပြီး ဖွင့်လိုက်တယ်။
    <br> <br> "အို " "ဟာ"<br> <br> ကျုပ်ရော ကိုချစ်အေးရော အံ့သြသွားကြတာဗျို့<br> ခါတိုင်း ဘာမှမမြင်ရတဲ့
    မှန်ကြီးထဲမှာ ရွာကြီးတစ်ရွာ<br> ပေါ်နေတာဗျ။ လူတွေ၊ နွားလှည်းတွေ သွားကြလာကြနဲ့<br> အားလုံးလည်း ပျော်နေတဲ့
    ပုံပဲဗျ။
    ကျုပ်တို့ ကြည့်နေတုန်းမှာ<br> ကြာပန်းတွေ တပွေ့တပိုက်နဲ့ လျှောက်လာတဲ့ <br> ယောင်္ကျားတစ်ယောက်နဲ့
    မိန်းမတစ်ယောက်ကို<br> တွေ့လိုက်ကြရတယ်ဗျ"<br> <br> "ဟာ…ချစ်ထွေး၊ချစ်ထွေး၊ အဲဒါ ချစ်ထွေးကွ"<br> <br> ကိုချစ်အေး
    ပြောလို့ ကျုပ်က အလန့်တကြား<br> ကြည့်လိုက်တော့ ဟုတ်သားဗျ။ ကိုချစ်ထွေးရဲ့ဘေးက<br> မိန်းမကလည်း တော်တော်ကို
    ချောတာဗျ။<br> နှစ်ယောက်သား ပြုံးလို့ပျော်လို့ပါဗျာ။<br> <br><span> "တာတေ ၊
        မင်းကိုကြီးချစ်ထွေးတစ်ယောက</span><wbr><span class="word_break"></span>်<br> ဟိုမှာ အိမ်ထောင်တွေ ဘာတွေများ
    ကျနေပြီလားကွာ"<br> <br> "မပြောတတ်ဘူး ကိုချစ်အေးရဲ့၊ ဒါပေမဲ့ မကျလောက်ပါဘူးဗျာ၊<br> ကိုချစ်ထွေး ပျောက်သွားတာ
    အခုဆိုရင် တစ်နှစ်ရှိပြီမို့လား၊<br> ဟိုမှာက သူရောက်တာ တစ်လပဲရှိသေးတာပါဗျာ"<br> <br> "အေး ဟုတ်သားပဲ ၊
    ဒီလောက်နဲ့တော့ မကျလောက်သေး<br> ပါဘူးလေ"<br> <br> "ကဲ…ကိုချစ်အေး၊ ဒီမှန်သေတ္တာကို တံခါးလုံးဝ<br>
    ပြန်မပိတ်နဲ့သိလား၊ အမြဲဖွင့်ထား၊ ဒါမှ ကျုပ်တို့<br> ပြန်ထွက်လာလို့ရမှာဗျ"<br> <br> "ဟေ …ဟုတ်လား၊ စိတ်ချတာတေ၊ ငါ
    အမြဲဖွင့်ထားမယ်၊<br> ပြီးတော့ ဒီအခန်းထဲကိုလည်း ဘယ်သူမှ ဝင်လေ့ဝင်ထ<br> မရှိပါဘူးကွာ"<br> <br> "ဒါဆိုရင်
    ကျုပ်သွားပြီ"<br> <br> ကျုပ်က လွတ်အိတ်ကို ကိုယ်မှာ စလွယ်သိုင်း လွယ်လိုက်<br> ပြီးတော့ မှော်ဝင်ကြေးမုံရှေ့ကို
    လာလိုက်တယ်။ ပထမ<br> ကျုပ်ခြေထောက်တစ်ဖက် လှမ်းဝင်လိုက်တယ်<br><span> ပြီးတော့
        တစ်ကိုယ်လုံးထိုးဝင်လိုက်တယ</span><wbr><span class="word_break"></span>်<br> ရှေ့မှာ ဘာအတားအဆီးမှ
    မရှိသလို<br> ဟာလာဟင်းလင်းကြီးပါဗျာ။<br> <br> ဟော …ရောက်ပြီ၊ ရွာစွန်ကို ကျုပ်ရောက်လာတာဗျ။<br>
    ကျုပ်ရောက်နေတဲ့နေရာက ဘိုးပန်းဦး ရောက်တဲ့နေရာပဲ<br> ဖြစ်မယ်ဗျို့။ ရွာရဲ့ အပြင်ဆုံး ပတ်လမ်းထင်တယ်<br>
    ညောင်ပင်ကြီးနှစ်ပင် အကိုင်းချင်း ဆက်နေတဲ့ နေရာဗျ။<br> ဒီနေရာကို ကျုပ် သေသေချာချာ မှတ်လိုက်တယ်။<br> <br> ပြီးတော့
    မိဖုရားရွာထဲကို ကျုပ်ဝင်လိုက်တယ်။<br> ကျုပ် အိမ်မှာတည်းက စိတ်ကူးပြီးသားပါ။<br> ရွာဦးကျောင်းကို မေးစမ်းပြီး
    တန်းလျှောက်လာခဲ့တယ်။<br> ဘုန်းကြီးကျောင်းထဲကို ဝင်လာတဲ့ ကျုပ်ကို<br> လူကြီးတစ်ယောက်က ကြည့်နေတယ်<br> ကျုပ်က …<br>
    <br> "အဘထော်လားဗျ"<br> <br> လို့ လှမ်းနှုတ်ဆက်လိုက်တော့ ချက်ချင်းပြုံးသွားပြီး<br> ခေါင်းညိတ်ပြတယ်<br> <br>
    "ကျုပ်က တောင်တန်းကြီးတွေ ဟိုဘက်ကရွာက<br> လာခဲ့တာပါ၊ ဟိုအရင် ရောက်သွားခဲ့ဖူးတဲ့<br> ဘိုးပန်းဦးတို့ ရွာကပါ "<br>
    <br> "ဟေ …ပန်းဦးတို့ရွာက ဟုတ်လား၊ ဒီမှာလည်း<br><span> ကိုပန်းဦးမြေးဆိုတာတစ်ယောက</span><wbr><span
        class="word_break"></span>် ရောက်နေတယ် "<br> <br> "ကိုချစ်ထွေးမို့လား အဘထော်"<br> <br> "အေး ဟုတ်တယ်၊
    မောင်ချစ်ထွေး၊ အခုတော့<br> ရွာထဲက သူ့အသိတစ်ယောက်ဆီ သွားလည်တယ်ကွ<br> မောင်ချစ်ထွေးက ရောက်တာ တစ်လပဲ
    ရှိသေးပေမယ့်<br> ရွာထဲမှာ အသိမိတ်ဆွေ အတော်များနေပြီကွ၊ ဒါထက်<br> မောင့်နာမည်က ဘယ်လိုခေါ်တုံး"<br> <br>
    "ကျုပ်နာမည် တာတေပါ အဘထော် "<br> <br> "သြော် …အေး အေး၊ မောင်တာတေတဲ့လား၊<br> ဒါထက် ကိုပန်းဦးတစ်ယောက် ဆုံးပြီဆို
    "<br> <br> "ဟုတ်တယ် အဘထော်၊ ဘိုးပန်းဦး ဆုံးတာကြာပြီ"<br> <br> "ဘယ်လိုဖြစ်တာတုံးကွာ၊ သူနဲ့ တွေ့ကြတော့<br>
    အသက်အတူတူပဲ မောင်တာတေရဲ့၊ ကျုပ်တောင်<br> အခုမှ ငါးဆယ်ကျော်ပဲ ရှိသေးတာ၊ ကိုပန်းဦးက<br> ဆုံးတာ ကြာပြီဆိုတော့၊
    ငယ်ငယ်နဲ့ဆုံးတာပေါ့ "<br> <br> ကျုပ်လည်း ဘယ်လိုရှင်းပြရမှန်း မသိတော့ပါဘူးဗျာ၊<br> ဘိုးပန်းဦးဆုံးတော့
    အသက်ရှစ်ဆယ် တော်တော်ကျော်နေပြီဗျ၊<br> သူတို့နဲ့ ကျုပ်တို့နဲ့ အချိန်ကွာတာကို ကျုပ်<br> ရှင်းမပြတော့ပါဘူးဗျာ။<br>
    <br> "ဟုတ်တယ် အဘထော်၊ ငယ်ငယ်နဲ့ ဆုံးသွားတာ"<br> <br> လို့ပဲ ကျုပ်က အလိုက်အထိုက် ပြောပြလိုက်တယ်<br> <br>
    "ပြီးတော့ သူပြန်တဲ့နေ့က နေကြတ်တဲ့နေ့ကွဲ့၊<br> မသွားပါနဲ့လို့ တားတဲ့ကြားထဲက<br> လေ့လာချင်လို့ဆိုပြီး
    အတင်းထွက်သွားတာ၊<br> ကျုပ်က ကိုပန်းဦး ပြန်ရောက်မလာတော့<br> သေသွားတယ်ထင်တာ၊ အခု မောင်ချစ်ထွေး<br> ရောက်လာတော့မှ
    သူ့ရွာကို ပြန်ရောက်သွားမှန်း<br> သိလို့ ဝမ်းသာရသေးတယ်"<br> <br> ကျုပ်ကို အိပ်စရာနေရာအားလုံး လုပ်ပေးပြီး<br>
    ထမင်းဟင်းတွေလည်း ကျကျနန ကျွေးတယ်ဗျ<br> ခဏနေတော့ ကျုပ် ကိုချစ်ထွေးကို ရှာဖို့ ရွာထဲ<br> ထွက်ခဲ့တယ်။
    ဈေးတန်းလေးနားရောက်တော့<br> လက်ဖက်ရည်ဆိုင်တစ်ဆိုင် တွေ့တယ်ဗျ။<br> ဘိုးပန်းဦး ရောက်တုန်းက ဝင်ပြီးသောက်တဲ့<br>
    လက်ဖက်ရည်ဆိုင်ပဲ ဖြစ်မှာလို့ တွေးရင်း<br> ကျုပ်ဆိုင်ထဲကို ဝင်ထိုင်လိုက်တယ်။<br> <br> ဆိုင်ထဲမှာ လူငယ်အုပ်စုတွေ
    သူ့ဝိုင်းနဲ့သူ<br> ဝိုင်းဖွဲ့ထိုင်နေကြတယ်ဗျ။ လူကြီးပိုင်းလည်း<br> နှစ်ဝိုင်း သုံးဝိုင်း တွေ့တယ်ဗျ။<br> <br>
    ကျုပ်လည်း ခုံလွတ်တစ်လုံးမှာ ဝင်ထိုင်လိုက်တယ်<br> ကျုပ်ထိုင်တဲ့ စားပွဲနဲ့ မျက်နှာချင်းဆိုင် စားပွဲမှာ<br>
    လူသုံးယောက် ထိုင်နေတယ်။ အဲဒီထဲက <br> တစ်ယောက်က ကျုပ်ကို သေသေချာချာ<br> ကြည့်နေလို့ ကျုပ်လည်း
    ပြန်ကြည့်လိုက်တယ်။<br> <br> "ဟာ …ကိုချစ်ထွေး"<br> <br> ကျုပ်က ယောင်ပြီး လှမ်းခေါ်လိုက်မိတယ်ဗျ။<br> <br> "မင်း
    တာတေလား "<br> <br> "ဟုတ်တယ်လေ၊ ကျုပ်တာတေပါ ၊ ထနောင်းကုန်းက"<br> <br> ကိုချစ်ထွေးက ကျုပ်ထိုင်တဲ့ စားပွဲကို
    ချက်ချင်း<br> ထလာပြီး ကျုပ်ကို တအံ့တသြနဲ့ ကြည့်နေတယ်ဗျ။<br> <br> "တာတေ ၊ ငါ အံ့သြလိုက်တာကွာ၊ မင်း
    ဘယ်လိုလုပ်ပြီး<br> ဒီကို ရောက်လာတာတုံး"<br> <br> "ကိုကြီးချစ်ထွေးကို ခေါ်ဖို့ လိုက်လာတာလေဗျာ"<br> <br>
    "ဟေ…ဟုတ်လား၊ မင်း ဘယ်လိုလုပ် လာတာတုံး "<br> <br> "ကိုကြီးချစ်ထွေး လာသလိုပဲ လာတာပေါ့ဗျ"<br> <br> "ဟာ …ဒါဆိုရင်
    မင်း ငါ့အဘိုးရဲ့ မှတ်တမ်းကို<br> ဖတ်ရလို့ပေါ့၊ ဟုတ်လား တာတေ"<br> <br> ကျုပ်က ကိုချစ်ထွေးကို သူပျောက်သွားတော့
    ဖြစ်တဲ့အဖြစ်<br> အပျက်တွေကို ပြောပြလိုက်တယ်။ ဒီတော့မှ ကိုချစ်ထွေးက<br> အားလုံး နားလည်သွားပြီး ကျုပ်ကို
    မေးတယ်။<br> <br> "ငါ ရွာက ပျောက်သွားတာ တစ်နှစ်တောင် ရှိပြီ<br> ဟုတ်လား တာတေ၊ ဒီမှာတော့ ငါရောက်တာ <br> တစ်လပဲ
    ရှိသေးတယ်ကွ"<br> <br> "ဟုတ်တယ်လေ ကိုချစ်ထွေးရာ၊ ကျုပ်တို့ဆီနဲ့<br> ဒီနဲ့က အချိန်ချင်းမှ မတူတာ"<br> <br>
    "သန်ဘက်ခါ နေကြတ်တော့မှာ တာတေ"<br> <br> "ဟာ …ဟုတ်လား၊ ဒါဆိုရင် အဲဒီနေ့ ပြန်ကြတာပေါ့ဗျာ"<br> <br> "အင်း …အဲဒါကို
    ငါစဉ်းစားနေတာကွ၊ ငါ ဒီမှာ<br> မိန်းကလေးတစ်ယောက်နဲ့ သံယောဇဉ်ရှိသလို<br> ဖြစ်နေတယ်ကွ "<br> <br> "ဟာ …မဟုတ်တာ
    ကိုကြီးချစ်ထွေးရယ်၊ ခင်ဗျား<br> ပျောက်သွားကတည်းက အရီးဝိုင်းကြည်မှာ<br> မျက်ရည်နဲ့မျက်ကွက် ဖြစ်နေတာ၊
    ဒီနေ့အထိပဲဗျ"<br> <br> "ဟေ …ဟုတ်လား၊ တာတေ၊ အဘနဲ့ အမေ<br> နေကောင်းကြရဲ့လား "<br> <br> "ကောင်းတော့ …ကောင်းပါတယ်၊
    ဒါပေမဲ့ <br> အရီးက ခင်ဗျားစိတ်နဲ့ မကြာမကြာ နေမကောင်း<br> ဖြစ်တယ်ဗျ"<br> <br> ကျုပ်ကလည်း ပိုပိုသာသာ
    ပြောရတာပေါ့ဗျာ။<br> ဒါမှလည်း ကိုချစ်ထွေး ပြန်လိုက်မှာလေ၊<br> ကျုပ်စကားကိုကြားတော့ ကိုချစ်ထွေး ငိုင်သွားတယ်<br>
    ခဏတွေပြီး စဉ်းစားပြီးမှ…<br> <br> "ဒါဆိုရင်လည်း ပြန်ကြတာပေါ့ကွာ "<br> <br> လို့ ပြောတယ်ဗျ။ နောက်နှစ်ရက်ကြာတော့
    သူတို့ဆီမှာ<br> နေကြတ်တယ်။ ကျုပ်က အကျိုးအကြောင်းတွေကို<br> ကပ္ပိယကြီးဦးထော်ကို ကြိုပြောထားတော့ ကပ္ပိယကြီးက<br>
    ကျုပ်တို့ ဘယ်လို ရောက်လာကြတယ် ဆိုတာကို<br> သိသွားပြီး ပြန်ဖို့ကို သဘောတူသွားတာပေါ့ဗျာ။<br> <br>
    ဘိုးပန်းဦးတုန်းကလိုပဲ နေမကြတ်ခင် ကျုပ်နဲ့ ကိုချစ်ထွေး<br> ရွာထဲက ကြိုထွက်ကြတယ်။ တစ်ရွာလုံး အိမ်တွေ တံခါး<br>
    ပိတ်ထားပြီး လူတစ်ယောက်မှ အပြင်မထွက်တော့ဘူးပေါ့ဗျာ<br> <br> ရွာလမ်းပေါ်မှာ နွားတွေ၊ ဆိတ်တွေ၊ သိုးတွေပဲ <br>
    လျှောက်သွားနေတာဗျ။ ကျုပ်တို့နှစ်ယောက်<br><span> ညောင်ပင်ကြီးနှစ်ပင်အောက်ကု</span><wbr><span
        class="word_break"></span>ိ ရောက်တော့<br> နေစကြတ်ပြီဗျ။<br> <br> "အူး ၊ အီး၊ ဟီး ဟီး ဟီး ဝူး "<br> <br> "ဝပ်
    ထရန်း၊ ဝပ်ထရိန်း ပဲ ပဲ ပဲ "<br> <br> ဆိုတဲ့ အသံတွေ ရွာထဲမှာ ဆူညံနေတော့တာပေါ့ဗျာ။<br> နွားတွေ၊ ဆိတ်တွေ၊
    ကြောက်လန့်တကြား ပြေးတဲ့အသံ<br> တွေကြားနေရတယ်။ ကိုချစ်ထွေးရော ကျုပ်ရော<br> မတိုင်ပင်ရဘဲ သရဏဂုံကို ဒုတိယမ္ပိ၊
    တတိယမ္ပိ ခံပြီး<br> ရွတ်မိလျက်သား ဖြစ်နေကြတယ်။ <br> <br> ခဏနေတော့ ခပ်လှမ်းလှမ်းမှာ ထွက်ပြေးလာတဲ့<br>
    နွားတစ်ကောင်ကို လိုက်ဖမ်းနေတဲ့ ထန်းပင်လောက်<br><span> အရပ်ကြီးနဲ့ မည်းမည်းအကောင်ကြီးတစ်ကောင်</span><wbr><span
        class="word_break"></span>ကို<br> လှမ်းမြင်လိုက်ရတယ်ဗျ။ ကျုပ်တို့နဲ့တော့ <br> တော်တော်လေးဝေးပါတယ်။ ဒါပေမဲ့
    ကြားရတဲ့<br> အသံကြီးတွေကြောင့် ကြက်သီးတွေ တဖြန်းဖြန်း<br> ထမိတော့တာပါပဲဗျာ။<br> <br> ကိုချစ်ထွေးကို
    ကြည့်လိုက်တော့ မျက်နှာလေးငယ်ပြီး<br><span> တော်တော်ကြောက်နေတဲ့ပုံပဲဗျ</span><wbr><span
        class="word_break"></span>။<br> <br> "ကိုကြီးချစ်ထွေး၊ ကိုကြီး သံယောဇဉ်ဖြစ်နေတဲ့<br> မိန်းကလေးကို
    မခွဲနိုင်ရင်လည်း နေချင်နေခဲ့လေဗျာ"<br> <br> "ဟေ…မ…မနေ…ပါဘူး တာတေရာ၊ ငါ ဒါကြီးတွေကို<br> ကြောက်လွန်းလို့ပါကွာ၊
    ငါ့ကို မထားနဲ့နော် "<br> <br> ကျုပ်က တမင်စတာပါဗျာ။ ကောင်းကင်ကို<br> မော့ကြည့်တော့ နေတစ်လုံးလုံး
    ကြတ်နေပြီဗျ။<br><span> ညောင်ပင်ကြီးနှစ်ပင်အောက်ကု</span><wbr><span class="word_break"></span>ိ
    လှည့်ကြည့်လိုက်တော့<br> မှန်ချပ်ကြီး ထောင်ထားသလို အလင်းကွက်ကြီး<br> တစ်ကွက် ပေါ်နေပြီဗျို့။<br> <br> "ကဲ …လာ၊
    ကိုကြီးချစ်ထွေး၊ ပြန်ကြစို့ "<br> <br> လို့ပြောပြီး အလင်းကွက်ကြီးထဲကို ကိုချစ်ထွေးကို<br> အရင်ဝင်ခိုင်းလိုက်တယ်။
    ပြီးမှ ကျုပ် ဝင်လိုက်တယ်<br> ကျုပ်တို့ နှစ်ယောက်စလုံး ဘန့်ဘွေးကုန်းက<br> ဘိုးပန်းဦးရဲ့ ရှေးဟောင်း ပစ္စည်းထားတဲ့
    အခန်းကြီး<br> ထဲကို ပြန်ရောက်လာကြတယ်<br> <br> ကျုပ်က မှန်သေတ္တာရဲ့ တံခါးကို ချက်ချင်းပိတ်ပစ်လိုက်တယ်<br>
    ကျုပ်နဲ့
    ကိုချစ်ထွေး အိမ်ပေါ်ထပ်ကနေ ဆင်းလာတော့<br> ပထမဆုံး ထအော်တာက ကိုချစ်အေးဗျ။<br> <br> "ဟာ …တာတေနဲ့ ချစ်ထွေး"<br>
    <br>
    "ဟင် …ချစ်ထွေး ဘယ်မှာတုံး"<br> <br><span> အို …တစ်အိမ်လုံးကို ကျွတ်ကျွတ်ညံသွားတော့တာပေါ့</span><wbr><span
        class="word_break"></span>ဗျာ။<br> အရီးဝိုင်းကြည်က သူ့သား ကိုချစ်ထွေးကို ဖက်ပြီးငိုတယ်။<br> <br> ကိုချစ်အေးက
    တူနဲ့ သံတွေ ယူပြီး အိမ်ပေါ်ထပ်ကို<br> ပြေးတက်သွားတယ်<br> <br> ကျုပ်သိတာပေါ့ဗျာ။ မှော်ဝင်ကြေးမုံကို
    သံနှင့်ရိုက်ပြီး<br> အသေပိတ်ပစ်တော့မယ် ဆိုတာလေ။ ဘထွေးကျောက်နီက<br> ကျုပ်ကို ကျေးဇူးတင်ကြောင်း
    အကြိမ်ကြိမ်အခါခါ<br> ပြောတယ်ဗျ။ ထိုင်ပြီး ခဏလောက် စကားစမြည်<br> ပြောပြီးတော့ ကျုပ် ရွာကို ပြန်ခဲ့တယ်။<br> <br>
    အိမ်ရောက်တော့ အမေက ကျုပ်ကို ဆီးပြောတယ်ဗျ။<br> <br> "ဟဲ့ တာတေ၊ ချစ်ထွေးရော ပါလာလား"<br> <br> "ပါတယ် အမေရ၊ အခုပဲ
    ပြန်ရောက်လာကြတာ "<br> <br> "ပြန်ရောက်ပေဦးမှပဲ ကိုတာတေရ၊ ရှင်သွားလိုက်တာ<br> တစ်လနဲ့ ခြောက်ရက် ရှိပြီတော့ "<br>
    <br> အမေက ကျုပ်ကို ကြာတဲ့ရက်တွေ တွက်ပြတာဗျို့။<br> တကယ်တော့ မှန်ထဲက မိဖုရားရွာကြီးမှာ <br> ကျုပ် သုံးရက်ပဲ
    ကြာခဲ့တာပါဗျာ။</span>