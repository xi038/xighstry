<h3>စုန်းထီး</h3>
<p>ဆရာအို ပယောဂကုတဲ့ဆီကို ကျုပ် လိုက်သွားတာဗျ။</p>
<p> ဘိုးညိုက သူလှည်းနဲ့ နွားနှစ်ကောင် တပ်ပေးလိုက်တာ</p>
<p> သူ့မှာ နွားကောင်းချည်းပဲ နှစ်ရှဉ်းရှိတာဗျို့။</p>
<p> နွားတစ်ရှဉ်းဆိုတာ နှစ်ကောင်ကို ခေါ်တာဗျ။</p>
<p> သူတို့မှာ နွားနှစ်ရှဉ်းရှိတယ်ဆိုတော</p>
<p> နွားလေးကောင်လေဗျာ။ဘိုးညိုရဲ့နွားကြီးတွေက</p>
<p> တကယ်နွားသန့် နွားချောကြီးတွေဗျ။လှည်းကလည်း</p>
<p> အမြဲတမ်း တိုက်ချွတ်ပြီး ဆီမှန်မှန်ထိုးထားတော့</p>
<p> သန့်ပြန့်ပြီးချောနေတာပါဗျာ။ရောဂါသည်က မိန်းမဗျ။</p>
<p> သိပ်ငယ်ငယ်တော့ မဟုတ်ပါဘူး။အသက်သုံးဆယ်</p>
<p> ကျော်လောက်ရှိမယ်။ဆရာအိုက ထုံးစံအတိုင်း</p>
<p> ရောဂါစစ်တာပေါ့ဗျာ။</p>
<p> "ကလေးမဗိုက်အောင့်တာ ဘယ်အချိန်အောင့်တတ်တုံး"</p>
<p> "ညနေ တစ်ခါအောင့်တယ် ညသန်းခေါင်လောက်မှာ</p>
<p> တစ်ခါအောင့်တယ်ဆရာကြီး"</p>
<p> "ဒီအချိန်တွေက ပုံမှန်ဖြစ်နေကျပဲလားကွဲ့"</p>
<p> "ဟုတ်ကဲ့ ဆရာကြီး ပုံမှန်ပဲတော့"</p>
<p> "ဘယ်တုန်းကစပြီး ဖြစ်တာတုံး ကလေးမရဲ့"</p>
<p> လူနာမိန်းမကပြန်စဉ်းစားတယ်။ဒီမိန်းမကအညာတောသူ</p>
<p> ဆိုပေမယ့် ရုပ်ရည်တော်တော်ချောမောတဲ့မိန်းမဗျ။</p>
<p> အိမ်ထောင်မရှိဘူး။အပျို။</p>
<p> "ဟိုတလောက ကျမတို့ရွာကို ဆရာတယောက် ရောက်</p>
<p> လာတယ်"</p>
<p> "ဒီသံခနောက်ကို ရောက်လာတာလား"</p>
<p> "ဟုတ်ပါတယ် ဆရာ။သူများတွေ ဗေဒင်မေးတာနဲ့</p>
<p> ကျမလည်း အဲဒီဆရာဆီမှာ ဗေဒင်မေးတယ်။</p>
<p> ဒီမှာတင် ဒီဆရာ ကျမလက်ကိုကိုင်ပြီးလက္ခဏကြည့်</p>
<p> သလိုနဲ့ သူများမကြားအောင် ကပ်ပြီးပြောတယ်။</p>
<p> ပြောတာက ရည်းစားစကားပါ ဆရာရယ်။ကျမကို</p>
<p> လက်ထပ်ယူပါရစေလို့လည်းပြောတယ်။ ကျမက</p>
<p> လုံးဝငြင်းတော့ နင်ရောဂါတစ်ခုခုဖြစ်ရင် ငါ့ကို လိုက်ရှာ</p>
<p> ပေတော့ ငါ့ကုပေးမယ်သိလားလို့ ပြောတယ်။ကျမက</p>
<p> လည်း ဘာပြောမှန်းကိုမသိတာပါရှင့်။နောက်တော့</p>
<p> သိပ်မကြာဘူး ကျမမှာ ဗိုက်အောင့်တော့တာပါပဲ </p>
<p> ဆရာကြီးရယ်"</p>
<p> "အဲခု အဲဒီဆရာသတင်း ကြားသေးလား"</p>
<p> "ဒီရွာမှာ သူ့လူရှိတယ် ဆရာကြီးရဲ့ တောင်ပိုင်းကငခင်</p>
<p> ဆိုတဲ့အကောင် မျက်စီစောင်းစောင်းရွဲ့ရွဲ့နဲ့တော့</p>
<p> ဒီအကောင်က ကျမကို လာပြောတယ်။မမြခင် ဒီလောက်</p>
<p> နေမကောင်းဖြစ်တာ ဆရာကိုမြနွယ်ကိုရှာပြီး ပင့်ပေးရ</p>
<p> မလားတဲ့တော့"</p>
<p> "ဒီတော့ ကလေးမက ဘယ်လိုပြန်ပြောလိုက်တုံး"</p>
<p> "အဲဒီဆရာနဲ့ကုမှ အသက်ရှင်မယ်ဆိုရင်တော့</p>
<p> ငါ့အသေခံမယ်ဟေ့ ငခင် ပြောလိုက်ဟေ့ နင့်ဆရာကို</p>
<p> သူနဲ့လည်း ဆေးမကုဘူး သူလိုလူကိုလည်း ဒီတစ်သက်</p>
<p> မယူဘူးလို့ပြောလိုက် ငါ့ရောဂါ မပျောက်ရင် သေပစေလို့</p>
<p> ကျမက ပြန်ပြောလိုက်မိတယ်ဆရာ"</p>
<p> "ကလေးမရဲ့ ရောဂါဟာ ပယောဂစစ်စစ်ပဲ။လူပြုစားခံ</p>
<p> ထားရတာ။ဘယ်သူပြုစားတုံးဆိုတာတော့ မသိဘူးကွဲ့</p>
<p> ဘယ်သူပဲဖြစ်ဖြစ် ခေါ်ရတော့မှာပေါ့လေ။ရော့ မောင်</p>
<p> တာတေ ဒီခြေမန်းကွင်းကိုယူထား ရောက်လာရင် ခေါင်း</p>
<p> ကနေ စွပ်ချထားလိုက် ကဲ...အရှေ့နေထွက် အနောက်နေဝင်</p>
<p> တောင်တံငါ့ကွန် မြောက်ဓူဝံအတွင်း တိမ်းခြင်း ရှောင်ခြင်း</p>
<p> ခိုခြင်း ကပ်ခြင်း မရှိစေရ။ပေါက်ဆရာကြီးခြောက်ဆယ့်</p>
<p> လေးပါးရဲ့တပည့် ငါ့ဆရာအို အမိန့်ပြန်လိုက်တယ်</p>
<p> ပညာသည် အခုလာခဲ့ ဟောဒီ ကလေးမကို ပြုစားထား</p>
<p> တဲ့ ပညာသယ် အခုလာခဲ့"</p>
<p> "ဟီး ဟီး ဟီး ဟား ဟား ဟား ဟား ဟား</p>
<p> အေး လာပြီ ဟေ့ လာပြီ မင်းက ဘာဆရာမို့ ငါ့ကို ခေါ်ရ</p>
<p> တာတုံး ငါ့က ကဝေပျံကွ မင်းလို ဆရာလောက်တော့</p>
<p> အယားတောင် မပြေဘူးမှတ်ကွ"</p>
<p> "မောင်တာတေ လုပ်လိုက်လေ"</p>
<p> ဟုတ်ပါဗျာ ကျုပ်ကလည်း ပယောဂပူးနေတဲ့ မမြခင်ကို</p>
<p> ကြည့်နေတာဗျို့။ခြေမန်းကွင်းစွပ်ဖို့ မေ့နေတာ။</p>
<p> ဆရာအိုပြောမှ သတိရသွားပြီး ချက်ချင်းထစွပ်လိုက်တာ</p>
<p> ဗျ။</p>
<p> "အောင်မာ ငါ့ကို ခြေမန်းကွင်းစွပ်တော့ ဘာဖြစ်မှာတုံး</p>
<p> စွပ်စမ်း တစ်ကွင်းမဟုတ်ဘူး ဆယ်ကွင်းစွပ် ငါမမှုဘူး</p>
<p> ဟောဒီမြခင်ဟာ ငါ့မယား ဖြစ်ရမယ် မယားလောင်းကွ</p>
<p> ဒါကြောင့် ငါလုပ်ထားတာ ဘာဖြစ်တုံး။အစ်ကိုရယ်</p>
<p> မြခင်ကို ကယ်ပါဦးလို့ ပြောလာတော့မှ ငါကဆေးကု</p>
<p> ပေးပြီး ငါ့မယားအဖြစ် သိမ်းပိုက်မလို့ကွ။</p>
<p> မင်းနဲ့ဘာဆိုင်လို့ ဘာဆိုင်လို ဝင်ရှုပ်ရတာတုံး</p>
<p> မင်းမသေချင်ရင် ပြန်လို့မီသေးတယ် ကြားလား</p>
<p> ငါပြောတာ"</p>
<p> "လက်စသတ်တော့ မင်းကို လူယုတ်မာကောင်</p>
<p> ကဝေပျံဟုတ်စ မင်းဟာမင်း ကဝေပျံပျံ မပျံပျံ ငါသိတာ</p>
<p> တော့ မင်းဟာ စုန်းထီးပဲ မြနွယ် ငါကိုလာပြီးလှည့်စားဖို့</p>
<p> မကြိုးစားနဲ့ ကဲ တစ်ခွန်းပဲ မေးမယ် ကလေးမကို</p>
<p> လုပ်ထားတာတွေ အခု ဖယ်ပစ်ပေးမလား</p>
<p> မပစ်ဘူးလား ဒါပဲပြော"</p>
<p> "မင်းကို ဝင်မရှုပ်နဲ့လို့ ငါပြောပြီသားပဲ။အပိုတွေ</p>
<p> လာမပြောနဲ့ ဆရာစုတ်"</p>
<p> "အေးလေ ဒီလိုဖြစ်မှတော့ လုပ်ရတော့မှပေါ့ကွာ</p>
<p> မောင်တာတေ ရော့ ဒီသနပ်ခါးခဲကိုယူ ကျောက်ပြင်</p>
<p> တစ်ချပ်တောင်းပြီး အရည်ကျဲကျဲလေး သွေးစမ်းကွာ"</p>
<p> ကျုပ်က ဆရာအိုဆီက သနပ်ခါးခဲကိုယူပြီး</p>
<p> အိမ်သားတစ်ယောက်ကို ကျောက်ပြင် ယူခိုင်းတယ်။</p>
<p> တအောင့်ကြာတော့</p>
<p> "သွေးပြီးပြီ ဆရာကြီး"</p>
<p> "ကဲ မမြခင်ရဲ့မျက်နှာမှာ အဲဒီသနပ်ခါးလိမ်းစမ်း</p>
<p> မောင်တာတေ"</p>
<p> "ဟား ဟား နံ့သာခဲလေးပါလား လာ လာ လိမ်း</p>
<p> လိမ်း ကြိုက်သလောက်လိမ်း မင်းလို ဆရာအဆင့်လောက်</p>
<p> များတော့ ရယ်တောင် ရယ်ချင်သေးတယ် လာလိမ်းစမ်း</p>
<p> ကလေး မင်းဆရာ ခိုင်းတာ လုပ်ပေးလိုက်ပါကွာ</p>
<p> ငါ့ကိုမကြောက်နဲ့ ငါ့မင်းကို ဘာမှမလုပ်ဘူး ဟား ဟား"</p>
<p> စုန်းထီးကြီးအော်ရယ်နေတုန်းမှာ ကျုပ်က ခပ်မြန်မြန်</p>
<p> သနပ်ခါး လိမ်းလိုက်တယ် ပိုနေလိုတောင် လည်ပင်းတွေ</p>
<p> ဘာတွေ လိမ်းလိုက်သေးတယ်ဗျ။</p>
<p> "လာ မောင်တာတေ ဒီနားလာနေ"</p>
<p> ကျုပ်လိမ်းထားတဲ့သနပ်ခါးက ခပ်ကျဲကျဲဆိုတော့</p>
<p> ခဏဆို ခြောက်သွားတာပေါ့ဗျာ။သနပ်ခါးခြောက်ရင်</p>
<p> တင်းတာပေါ့ဗျာ။အဲဒီတင်းထားတာကိုပဲ ဒီစုန်းထးီက</p>
<p> မခံနိင်တာဗျို့။</p>
<p> "ဟာ ဟာ ခင်ဗျား တော်တော်ယုတ်မာတာပဲ</p>
<p> ကျုပ်ကို လိမ်းတဲ့ သနပ်ခါးက ဘာသနပ်ခါးတုံး"</p>
<p> "အဲဒါ သနပ်ခါးရိုးရိုး မဟုတ်ဘူးကွ ကဝေထောင်ချောက်</p>
<p> လို့ခေါ်တယ်။မင်းတို့လို ကာမေသုမိစ္ဆာကံ အမြဲကျုးလွန်</p>
<p> နေတဲ့ စုန်းထီးတွေကို ဖမ်းတဲ့ ထောက်ချောက်ပဲကွ မြနွယ်ရ</p>
<p> မင်း မြခင်ရဲ့ကိုယ်ထဲကနေ ပြန်ထွက်လို့မရတော့ဘူး</p>
<p> ငါပြောတာက စုန်းပညာသယ် ဘဝနဲ့တော့ ပြန်ထွက်လို့</p>
<p> မရတော့ဘူး ဒီတော့ ဒီကလေးမအပေါ်မှာ ပြုစားထား</p>
<p> တာတွေ ဖယ်လိုက် ပြီးရင် မင်းပညာတွေ အကုန်စွန့်ခဲ့</p>
<p> ပညာသယ် မဟုတ်တော့မှ မင်းကိုယ်ထဲကနေ</p>
<p> ထွက်လို့ရတော့မှာ မြနွယ်"</p>
<p> "မင်း တော်တော်ရိုင်းတဲ့ကောင်ပဲ ဆရာစုတ်ရဲ့ ဟေ့ကောင်</p>
<p> ငါ ငါ့ အသက်ရှုကျပ်လာပြီနော် ဟေ့ကောင် ငါပူတယ်"</p>
<p> "မင်းလုပ်ထားတာ မင်းပြန်နှုတ်လေ မြနွယ်"</p>
<p> "မနှုတ်ဘူးကွာ မနှုတ်ဘူး"</p>
<p> "မောင်တာတေ ကျုပ်က တယ်ပြီးစိတ်မရှည်ဘူးကွဲ့</p>
<p> ရော့ ဟောဒီဖိုခနောက်ပေါ်မှာ ဒါကိုတင် ဒီရေထည့်</p>
<p> ဒီထင်းနဲ့မီးမွှေးစမ်းကွယ့် ဟောဒါက တံစူးဝါးသုံးချောင်း</p>
<p> နဲ့ လုပ်ထားတဲ့ဖိုခနောင်ကွဲ့။ဒါကိုထိပ်ဖွင့်ထားတဲ့</p>
<p> လူခေါင်းခွံ ဟောဒီထင်းချောင်းက ခေါင်းက သစ်သား</p>
<p> လေးတွေ ဒီရေက ရေလုံအိုးထဲကရေ။ဒီခေါင်းခွံထဲ</p>
<p> ရေထည့်ပြီး ကျိုစမ်းကွယ့် မြန်မြန်"</p>
<p> ကျုပ်က မြန်ပြီးသားပါဗျာ။အိမ်သားတွေဆီက သံပြား</p>
<p> တစ်ချပ်တောင်းပြီး ခံလိုက်တယ် တံစူးဝါးသုံးချောင်းကို</p>
<p> ဖောက်ထားတဲ့ အပေါက်ကလေးတွေမှာ အသင့်ပါလာတဲ့</p>
<p> သံချောင်းလေးတွေကိုထိုးပြီး ဖိုခနောင်ကလေး လုပ်</p>
<p> လိုက်တယ်။ခေါင်းပျဉ်ထင်းချောင်းလေးတွေကို ချက်ချင်း</p>
<p> မီးမွှေးပြီး လူခေါင်းခွံကိုမီးဖိုပေါ်တင်တယ်။ရေလုံအိုးထဲ</p>
<p> ကရေကို ခေါင်းခွံထဲထည့်ပြီး ရေနွေကျိုလိုက်တယ်</p>
<p> ခဏကြာတော့ ရေဆူလာပြီ။</p>
<p> "ဆူပြီ ဆရာကြီး"</p>
<p> "အေး ဆူရင် ဒီအင်းကို ထည့်လိုက် ဒါသိမ်ဝင်အင်းကွဲ့</p>
<p> အားကြီးစွမ်းတယ်။ဒီကောင်က ကဝေထောင်ချောက်</p>
<p> သနပ်ခါးကို ခံနိုင်ရည်ရှိနေတယ်ကွ"</p>
<p> ကျုပ်က သိမ်ဝင်အင်းကို လူခေါင်းခွံရေနွေးအိုးထဲ</p>
<p> ထည့်လိုက်တယ်။</p>
<p> "အောင်မလေးဗျ ပူလှချည်ရဲ့ဗျ။အောင်မလေး</p>
<p> သေပါတော့မယ်ဗျ"</p>
<p> မမြခင် ကြမ်းပြင်မှာ လူးပြီး အော်နေတာဗျာ။ဒါပေမယ့်</p>
<p> အသံက ယောင်္ကျားသံကြီးဗျ။</p>
<p> "အောင်မလေး ဆရာရဲ့ ကျုပ်ပညာကို ကျုပ်ပြန်နှုတ်</p>
<p> ပါ့မယ်ဗျာ"</p>
<p> "ဟေ့ကောင်စုန်းထီး နှုတ်မှာဆိုရင် အခုနှုတ် ငါက</p>
<p> စိတ်သိပ်ရှည်တဲ့လူ မဟုတ်ဘူး မောင်တာတေ</p>
<p> ထင်းတစ်ချောင်း ထပ်ထိုးစမ်းကွယ့်"</p>
<p> "အောင်မယ်လေး မလုပ်ပါနဲ့ဗျ နှုတ်ပါပြီဗျ နှုတ်ပါပြီ"</p>
<p> မမြခင်က လူးလှိမ့်နေရာကထပြီး သူ့လက်နဲ့သူတစ်ကိုယ်</p>
<p> လုံးကို သပ်ချတယ်ဗျ</p>
<p> "ဘာမှမချန်ထားနဲ့ အကုန်သပ်ချလိုက်"</p>
<p> ဆရာအိုက ခပ်ပြတ်ပြတ်အသံနဲ့ အမိန်ပေးတာဗျ။</p>
<p> "မရှိတော့ပါဘူး ဆရာရယ် အားလုံးဖယ်ပြီးပါပြီဗျာ</p>
<p> ကျုပ်ကိုသွားခွင့်ပြုပါတော့ဗျာ ကျုပ် ပူလွန်းလို့</p>
<p> သေတော့မယ်ဗျ ဆရာရဲ့"</p>
<p> "ဟေ့ကောင် ငါ့ပြောပြီးသား ပညာသယ်ဘဝနဲ့</p>
<p> ထွက်လို့မရတော့ဘူးကွ မင်းပညာ စွန့်တော့ပေါ့</p>
<p> ဗန်းတစ်ချပ်ယူခဲ့ကြ မြန်မြန်"</p>
<p> မမြခင်ရဲ့အမေကြီးက လင်ဗန်းကြီးတစ်ချပ် ပြေးယူပြီး</p>
<p> ပေးတယ်ဗျ။</p>
<p> "ဟေ့ကောင် ကြာရင် မင်းအသက်ပါ သေသွားတော့မယ်</p>
<p> သိမ်ဝင်အင်းကို ခေါင်းခွံနဲ့ပြုတ်ရင် ဘယ်စုန်းမှ မခံနိုင်ဘူး</p>
<p> ကွ မင်းသိလား မင်းပညာတွေ မြန်မြန် မင်းစွန့်ရင်</p>
<p> မင်းသေသွားလိမ့်မယ် "</p>
<p> "ရက်စက်လိုက်တာ ဆရာရယ် ကျုပ်မှာ ဒီပညာတွေ</p>
<p> တတ်ဖို့ ဟိုအဝေးကြီးက ယောနယ်ဘက်ကိုသွားပြီး</p>
<p> သင်ခဲ့ရတာဗျ စုန်းမကြီးကိုခြေဆုပ်လက်နှယ်ပြုခဲ့ရတာ"</p>
<p> "သြော် ဖြစ်မှဖြစ်ရလေ မြနွယ်ရယ် အပါယ်သွားဖို့ကိစ္စကို</p>
<p> ဒီလောက်တောင် ခက်ခက်ခဲခဲ လုပ်ခဲ့ရတာလားကိုး</p>
<p> ဟေ့ ကြာတယ် မြန်မြန်စွန့်တော့"</p>
<p> "ဝေါ့ ဝေါ့ ဝေါ့"</p>
<p> ဟော...အန်ပြီဗျို့ အန့်ပြီ စုန်းထီးကြီး အန် ပြီ ဟာ</p>
<p> လင်ဗန်းထဲမှာဝင်းဝင်းလက်လက် စိမ်းစိမ်းအရည်တွေဗျ</p>
<p> ဟာ အဲဒီထဲမှာ ပုလင်လေးသေးသေး တစ်လုံးဗျ။</p>
<p> အရောင်တွေ လက်နေတယ်။</p>
<p> "ဝုန်း"</p>
<p> "ဟဲ့ မြခင် မြခင် သတိထား သတိထား"</p>
<p> "မောင်တာတေ ခြေမန်းကွင်း ချွတ်လိုက် ပြီးရင်း</p>
<p> ဒီရေနဲ့ မျက်နှာက သနပ်ခါးတွေ ဖျက်ပေးလိုက်"</p>
<p> ဆရာအို ခိုင်းတဲ့အတိုင်း ကျုပ်က မမြခင်မျက်နှာကို</p>
<p> ရေနဲ့တောက်ပြီး အဝတ်နဲ့ ပွတ်ပေးလိုက်တယ်။</p>
<p> ကျုပ်လိမ်းထားတဲ့ သနပ်ခါးလည်း ပြောင်သွားရော</p>
<p> မမြခင် သတိရလာတယ်။အကောင်းပဲဗျ။</p>
<p> သူ ဘာမှ မသိဘူးဗျို့။</p>
<p> ဆရာအိုက မီးညှပ်တစ်ချောင်းတောင်းပြီး</p>
<p> စုန်းထီးရဲ့အန့်ဖတ်ထဲက ဝင်းဝင်းလက်လက်</p>
<p> ပုလင်းလေးကို ညှပ်ယူလိုက်တယ်။အဲဒါလေးကို</p>
<p> စက္ကူနဲ့ သေသေချာချာထုပ်ပြီး သိမ်းလိုက်တယ်။</p>
<p> ကျန်တာတွေကိုတော့ အိမ်သားတွေကို</p>
<p> မြေကျင်းနက်နက်တူးပြီး မြှုပ်ခိုင်းလိုက်တယ်။</p>
<p> လူတွေကို ဒုက္ခပေးမယ့် စုန်းတစ်ယောက်တော့</p>
<p> လျော့သွားတာပေါ့ဗျာ ဆရာအိုကို ဘန့်ဘွေးကုန်းပို့ပြီး</p>
<p> ထနောင်းကုန်းကို ကျုပ် ပြန်လာခဲ့တယ် ။</p>
<p> အိမ်ရောက်တော့ နွားရိုင်းသွင်းချိန် ရှိပြီဗျ။<br> ပြီပါပြီ#</p>