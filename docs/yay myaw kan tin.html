<h3>ရေမျောကမ်းတင်</h3>
    တာတေကြုံခဲ့ရတဲ့ အဖြစ်အပျက်တွေ အများကြီးထဲက<br> တစ်ခုပေါ့ဗျာ။ တာတေတို့ ရွာနားက ဘန့်ဘွေးကုန်းတို့၊<br>
    ငွေတွင်းကုန်းတို့၊ မီးလောင်ကုန်းတို့မှာ ဖြစ်တာလည်း<span class="text_exposed_hide">...</span><span
        class="text_exposed_show"><br> မဟုတ်ဘူးဗျ။ ပုဗ္ဗာရုံ ကျောင်းဆရာတော် ဦးဂုဏနဲ့<br> အလှူတစ်ခုကို လိုက်သွားရင်း
        ကြုံခဲ့ရတာပါ။<br> <br> ဧရာဝတီမြစ်ကမ်းနဖူးပေါ်က ရွာလေးတစ်ရွာပေါ့ဗျာ။<br> ဆရာတော်ကို အလှူပင့်တာဗျ။ အလှူမှာ<br>
        ဆရာတော်က အလှူတရား ဟောရမှာ၊<br> <br> "တာတေ လိုက်ခဲ့၊ ဗဟုသုတ ရတာပေါ့"<br> <br> ဆိုလို့ ကျုပ် ဆရာတော်နဲ့
        လိုက်ခဲ့တာ။ ရွာနာမည်က<br> စည်တော်ကုန်းတဲ့။ တော်တော်သာယာတဲ့ ရွာကလေးဗျ<br> အိမ်ခြေငါးရာလောက် ရှိဆိုပဲ။
        အလှူကလည်း<br> တော်တော်ကို ကြီးတာပါဗျာ။အနီးအနား ရွာတွေကပါ<br> လာကြတာဗျ၊ မိုးဗြဲဒယ်ကြီးတွေနဲ့ ထမင်းချက်ကြတာ။<br>
        <br> လက်ကို မလည်ပါဘူးဗျာ။ ထမင်းကျွေးရုံကြီးကလည်း<br> အရှည်ကြီးကို ထိုးထားတာဗျ။ တစ်ခါကျွေးရင်<br>
        လူတစ်ရာကျော်လောက် ဆန့်တာ။ ဝက်သနီချက်ကလည်း<br> ကောင်းပါ့ဗျာ။ သရက်သီးပေါက်စိတ်သုတ်ကလည်း<br> အဆင်ပြေပြေ ကလေးဗျ။
        ဆယ့်နှစ်မျိုး ဟင်းချိုက<br> လည်းကောင်း၊ ငရုပ်သီးကြော်ကလည်းကောင်း၊<br> ကလေး၊ လူကြီး အကုန်လုံး
        တဝစားကြီးတာဗျို့။<br> <br> ကျုပ်တို့ အညာအလှူတွေက အဲဒါမျိုး သိပ်ချစ်ဖို့<br> ကောင်းတာဗျ၊ ကျွေးတဲ့လူတွေကလည်း
        စေတနာ<br> အပြည့်နဲ့ဗျ။ စားတဲ့သူကလည်း တဝစားတာဗျို့။<br> ဟန်ဆောင်ပန်ဆောင်တွေ ကျုပ်တို့ လုပ်လည်း<br>
        မလုပ်တတ်ပါဘူးဗျာ။<br> <br> ကျုပ်က ဆရာတော်ကြီးတွေအနားမှာဗျ။<br> <br> ဆရာတော်တွေ စကားပြောကြ၊ တရားဆွေးနွေးကြ<br>
        လုပ်နေတာကို မလှမ်းမကမ်းက နားထောင်နေတာ၊<br> ကျုပ်လိုပဲ လူကြီးလေးငါးယောက်လည်း ရှိတယ်ဗျ။<br> အလှူလုပ်တဲ့
        ပုညဝတ္တဏကျောင်းကြီးက<br><span> ရှေးဟောင်းလက်ရာကျောင်းကြီး</span><wbr><span class="word_break"></span>ဗျ။
        အတော်ကို<br> ကောင်းတဲ့ ဗိသုကာ လက်ရာတွေနဲ့ ဆောက်ထားတာ။<br> <br><span> နှစ်ထပ်ကျောင်းကြီး။ကျောင်း</span><wbr><span
            class="word_break"></span>ဝိုင်းကြီးကလည်း<br> အကျယ်ကြီးဗျ။ ဒီဝင်းကြီးထဲမှာ ချက်ကြ၊<br> ပြုတ်ကြ၊
        ကျွေးကြမွေးကြပေါ့ဗျာ။<br> <br> ရေဆိုလည်း လွှတ်ပေါတာဗျ၊ အလှူမလုပ်ခင်<br> ကတည်းက ရွာထဲကလူတွေက ရေစည်လှည်းတွေနဲ့<br>
        တိုက်ပြီး အုတ်ကန်တွေထဲမှာ ဖြည့်ပေးထားတာ။<br> ထင်းဆိုလည်း အားလုံးက ဝိုင်းပြီးတိုက်ပေးထားတာဗျ။<br> ကုသိုလ်ပါတဲ့
        သဘောပေါ့ဗျာ။<br> <br> "ဆရာတော် ဆရာတော်"<br> <br> ဆရာတော်ကြီးတွေ သီတင်းသုံးနေတဲ့<br> ကျောင်းကြီးအပေါ်ထပ်ကို
        လူတစ်ယောက်<br> သုတ်သီးသုတ်ပျာနဲ့ တက်လာတယ်ဗျ။<br> ပုဆိုးကလည်း ဒူးခေါင်းလောက် ဝတ်ထားတာ။<br> <br> "ဟဲ့ ငကောင်း၊
        ဘာဖြစ်လာတုံး"<br> <br> စည်တော်ကုန်း ဆရာတော်ကြီးက ရောက်လာတဲ့<br> ငကောင်းဆိုတဲ့သူကို မေးတယ်။ ဟိုလူက ဆရာတော်ကို<br>
        ခပ်သုတ်သုတ် ဝတ်ဖြည့်ပြီး လျှောက်တယ်ဗျ<br> <br> "ဆရာတော်ဘုရား ၊ ဟိုအိမ်ကြီးထဲမှာတော့<br> ဗြောင်းဆန်နေပြီ ဘုရား၊
        ခုံတွေလဲကျတဲ့အသံတွေရော၊<br> ပန်းကန်တွေ ကျကွဲတဲ့ အသံတွေရော၊တံခါးတွေ<br> ဆောင့်ပိတ်လိုက်တဲ့ အသံတွေရော
        ဝုန်းဒိုင်းကို<br> ကျဲနေတာပဲဘုရား၊ တပည့်တော် အိမ်ကြီးထဲကို<br> ချောင်းကြည့်တော့လည်း အထဲမှာ ဘာမှဖြစ်တာ<br>
        မတွေ့ရဘူး၊ အသံတွေသာ ထွက်နေတာဘုရား"<br> <br> စည်တော်ကုန်းဆရာတော်က ငကောင်းပြောတာကို<br> သေသေချာချာ နားထောင်ပြီး
        …<br> <br> "ဒီမှာ အလှူအတန်းလုပ်နေတာကို သူသိရှိလို့မှာပေါ့၊<br> စားချင် သောက်ချင်တယ်ထင်တယ်၊ ဒီလိုလုပ်
        ငကောင်း၊<br> ငှက်ပျောဖက်နဲ့ ထမင်းတွေ ဟင်းတွေ စုံအောင်ထည့်ပြီး<br> ထုတ်ယူသွားလိုက်၊ အိမ်ထဲကို မဝင်နဲ့၊
        ဝိုင်းထဲက<br> တစ်နေရာမှာကျွေး၊ ကြားလား ငကောင်း"<br> <br> "တင့်ပါဘုရား"<br> <br> "မင်းပါးစပ်ကလည်းပြော၊ ဒီအိမ်ထဲက
        သရဲကြီးဗျာ၊<br> ဆရာတော့်မေတ္တာနဲ့ ကျွေးမွေးတဲ့ ထမင်းဟင်းတွေကို<br> စားသောက်ပါဗျာလို့ပြောပြီး ထားပစ်ခဲ့၊
        စောင့်ကြည့်မနေနဲ့၊<br> ကြားလား ငကောင်း"<br> <br> "တင့်ပါဘုရား"<br> <br> "ကဲ ဒါဆိုရင် သွားကျွေးလိုက်ပေတော့ "<br>
        <br> ငကောင်းဆိုတဲ့ လူက ဆရာတော်တွေကို ကန်တော့ပြီး<br> ထသွားတယ်ဗျ။ ကျုပ်တို့ ထနောင်းကုန်းဆရာတော်ရော၊<br>
        အနီးအနားရွာတွေက ကြွလာတဲ့ ဆရာတော်တွေရော<br> တော်တော်ကို စိတ်ဝင်စားသွားကြပုံပဲဗျ။<br> <br> "ဘယ်လိုဖြစ်တာတုံး
        ကိုယ်တော်ရဲ့၊ သရဲကို<br> ထမင်းသွားကျွေးခိုင်းတာလား"<br> <br> နောက်တော့ စည်တော်ကုန်းရွာ တောင်ဘက်က<br>
        ကုက္ကိုခွရွာက ဆရာတော်က ဖွင့်မေးလိုက်တယ်ဗျ။<br> ဒီတော့မှ စည်တော်ကုန်း ဆရာတော်က ပြောပြတာဗျ။<br> <br> "ဟုတ်တယ်
        ကိုယ်တော်၊ အဲဒီအိမ်ထဲမှာ သရဲတစ်ကောင် ရှိတယ်"<br> <br><span> "ဟယ် ဘယ်လိုဖြစ်တာတုံး၊နှင်နှက်မ</span><wbr><span
            class="word_break"></span>ထုတ်ကြဘူးလား"<br> <br> ကျုပ်တို့ ထနောင်းကုန်းဆရာတော်ကလည်း<br> ဝင်ပြီးမေးတယ် "<br>
        <br> "နှင်ပါပြီလားဗျာ၊ နှင်နေတာကို နှစ်နဲ့ ချီနေပါပြီ။<br> အဲဒီ အိမ်ဆောက်တဲ့ ဒကာကြီးတောင် မနှစ်ကပဲ<br><span>
            ဆုံးသွားရှာပြီ၊သူ့အိမ်ကြီး</span><wbr><span class="word_break"></span>ကလည်း သူ့စိတ်တိုင်းကျကို<br>
        ဆောက်ထားတာ၊ တစ်အိမ်လုံး ကျွန်းချည်းပဲဗျ။<br> အဲဒီအိမ်ကြီး ပြီးကတည်းက လူကို<br> တက်မနေနိုင်တာ၊ ခြောက်လိုက်တဲ့
        သရဲ၊<br> ဝုန်းဒိုင်းကို ကြဲနေတာဗျ"<br> <br> "အို ဖြစ်မှ ဖြစ်ရလေဗျာ၊ အိမ်ရှင်က ခုထိကို<br> တက်မနေနိုင်တာလား"<br>
        <br> "ဟုတ်ပါ့ ကိုယ်တော်၊ ဒီအိမ်ဆောက်ပြီးတာကိုပဲ<br> ငါးနှစ်ရှိပြီဗျ၊ ဒီဒကာကြီးက ဒီရွာမှာ နောက်တစ်အိမ်<br>
        ရှိသေးတယ်၊ အဲဒီ ဝိုင်းကြီးကို သဘောကျလို့<br> ဝယ်ပြီး သက်သက်ကို အိမ်ဆောက်တာ။<br> အိမ်ပြီးသွားတော့ ပြောင်းကို
        မပြောင်းနိုင်ဘူး၊<br> သူလည်း မနှစ်က ဆုံးသွားပါပြီ အသက်<br> ခုနှစ်ဆယ်လောက်မှာ ဆုံးတာ"<br> <br> "ဒါ ဘယ်လိုဖြစ်တာလဲ
        ကိုယ်တော် "<br> <br> သီးပင့်ကုန်းဆရာတော်လည်း အံ့သြပြီး မေးတယ်ဗျ။<br> <br> "ဟာ ဘယ်လို ဖြစ်တယ်ဆိုတာ ဘယ်သူမှ
        မသိကြပါဘူးဗျာ၊<br> တကယ်လို့ အိမ်ဆောက်တဲ့ သစ်ထဲမှာ သစ်ချောက်၊<br> ဝါးချောက်များ ပါလာရင်လည်း ကျုပ်တို့
        ဆရာတော်သမားတော်တွေ<br> ရွတ်ကြ ဖတ်ကြ လုပ်ပေးတာနဲ့တင် ပျောက်သွားတာပဲမို့လား။<br> အိမ်က နည်းတဲ့အိမ်ကြီး မဟုတ်ဘူးဗျ၊
        ဆင်ဝင်နှစ်ခု<br> ထုတ်ပြီး ဆောက်တာ၊ အရှေ့လှေကား အနောက်လှေကားနဲ့ဗျ၊<br> ကျွန်းတိုင်ကြီးတွေကို သူ့ခမျာ
        နှစ်နဲ့ချီပြီး စုရတာ။<br> အိမ်လည်း ပြီးရော အိမ်ပေါ်ကို တက်မရတာ၊<br> ကျုပ်တို့သွားပြီး ရွတ်ဖတ်ပေးလည်း<br>
        မရဘူးဗျ၊
        ရွတ်ဖတ်နေတုန်းမှာကို<br> အပေါ်ထပ်က အသံတွေ ကြားနေရတာ"<br> <br> "ဘာသံတွေတုံး ကိုယ်တော်"<br> <br> "ဟာ စားပွဲခုံတွေ
        လဲကျတဲ့အသံတွေရော၊<br> ပန်းကန်တွေ အထပ်လိုက် ကျကွဲတဲ့အသံတွေရော၊<br> ဖန်ပုလင်းတွေ ပေါက်ခွဲတဲ့ အသံတွေရော<br>
        စုံနေတာပါပဲဗျာ၊ အဲဒါ အပေါ်ကို ပြေးတက်ပြီး<br> ကြည့်ရင် ဘာမှကို မရှိဘူးဗျ၊ ဘာမှလည်း<br> လဲနေတာ၊ ကွဲနေတာ
        မရှိဘူးဗျ"<br> <br> "ဟာ တော်တော်ကို ထူးဆန်းပါလား ကိုယ်တော်"<br> <br> ကျုပ်နဲ့ အဘိုးကြီး လေးငါးယောက်က
        ဆရာတော်တွေ<br> ပြောဆိုနေကြတာကို အံ့သြပြီး နားထောင်နေရတာပေါ့ဗျာ။</span> <br> "ဆရာတွေ
    ဘာတွေနဲ့ရော လုပ်ကြည့်သေးလားဘုရား"<br> <br> သီးပင်ကုန်းကိုယ်တော်ကြီးက လျှောက်ပြန်ရောဗျ။<span
        class="text_exposed_hide">...</span><span class="text_exposed_show"><br> <br> "ဟာ လုပ်ပါ့ဗျာ၊ အဲဒီဒကာကြီး
        မဆုံးခင်ကဆိုရင်<br> ဆရာပဲ စုံစမ်းနေတာ ၊ သတင်းကြားတာနဲ့ သွားပင့်တာပဲဗျ၊<br> ငွေကလည်း ရှိတော့ ဘယ်လောက်ကုန်ကုန်ဆို
        လုပ်တာပဲဗျ၊<br> ဆရာတိုင်း လက်လျှော့သွားတာချည်းပါဗျာ"<br> <br> "ဒါဆို ကိုယ်တော်ပြောတဲ့ အိမ်ကြီးက ဆရာမနိုင်<br>
        နှစ်ဆောင်ပြိုင် ဆိုတာလို ဖြစ်နေတော့တာပေါ့ဗျာ"<br> <br> ကျုပ်တို့ရွာက ဆရာတော်က ပြုံးပြီးပြောလိုက်တယ်ဗျ။<br>
        စည်တော်ကုန်းဆရာတော်ကလည်း …<br> <br> "သိပ်ဟုတ်တာပေါ့ ဦးဂုဏရယ်၊ တကယ့်ကို<br> ဆရာမနိုင် နှစ်ဆောင်ပြိုင်
        အိမ်ကြီးဗျ"<br> <br> ကျုပ်ဆရာတော်က ကျုပ်ကို တစ်ချက်လှမ်းကြည့်တယ်။<br> ပြီးတော့ စည်တော်ကုန်းဆရာတော်ကို
        လျှောက်တယ်ဗျ။<br> <br> "ကိုယ်တော် ဟောဒီသူငယ်က မောင်တာတေလို့<br> ခေါ်တယ်၊ ဒီသူငယ်ဟာ ငယ်သာ ငယ်တာ။<br> အတွေ့အကြုံက
        တော်တော်စုံတာဘုရား၊<br> ဆရာသမားအမျိုးမျိုးနဲ့ လိုက်ပြီး လေ့လာ<br> စုံစမ်းဖူးတာ၊ သူ့မှာ အတွေ့အကြုံ
        တော်တော်ရှိနေပြီ၊<br> ပြီးတော့ တပည့်တော်ရဲ့ ကျောင်းကို အလွန်<br> အစွမ်းထက်တဲ့ ရှမ်းဆရာတစ်ယောက်<br> ရောက်လာပြီး
        တာတေနဲ့ အတူ အလုပ်တစ်ခု<br> လုပ်သွားဖူးတယ်၊ အောင်လည်း အောင်မြင်သွားတယ်ဘုရား၊<br> နောက်တစ်ခုက တာတေမှာ
        အဲဒီဆရာပေးသွားတဲ့<br> မျက်ကွင်းဆေးဆိုတာ ရှိတယ်၊ သူ သွားလေရာ<br> အမြဲယူတတ်ပါတယ်၊ အခုရော ပါတယ်မို့လား တာတေ"<br>
        <br> စကားပြောရင်း ထနောင်းကုန်း ဆရာတော်က<br> ကျုပ်ကို လှည့်မေးရောဗျ။<br> <br> "တင့်ပါ၊ ပါလာပါတယ်ဘုရား"<br> <br>
        "အေး အဲဒီဆေးကို သွေးပြီး မျက်စိကို ကွင်းလိုက်ရင်<br> နာနာဘာဝတွေ မြင်ရတယ်ဘုရား"<br> <br> "ဟာ ဟုတ်လား "<br> <br>
        ဆရာတော်တွေရော၊ အဘိုးကြီးတွေပါ တအံ့တသြ<br> ဖြစ်ကုန်ကြတာပေါ့ဗျာ။ ကျုပ်ကို မျက်လုံးတွေ<br> အများကြီးက တစ်ပြိုင်တည်း
        ဝိုင်းကြည့်ကြတာပေါ့ဗျာ၊<br> ကျုပ်ဖြင့် အနေရခက်လိုက်တာဗျာ မပြောပါနဲ့တော့။<br> <br> "နို့ ဦးဂုဏရဲ့၊ ဒီသူငယ်က
        အဲဒီလို မြင်တော့<br> ဖျောက်ပစ်လို့ကော ရသေးလား"<br> <br> စည်တော်ကုန်း ဆရာတော်က အလန့်တကြား<br> အမူအရာနဲ့
        မေးတာဗျ။<br> <br> "ဟာ ရတယ် ကိုယ်တော်၊ ရတယ်၊ သူ့ကို<br> ဖျက်ဆေးပါ ပေးခဲ့တာ"<br> <br> "သြော် ဒီလိုလား၊ ဒါဆို
        ဟန်ကျတာပေါ့ဗျာ၊<br> ကဲ မောင်တာတေ ဒါဆိုရင် မင်း အဲဒီအိမ်ကြီးထဲကို<br> ဝင်ပြီး ကြည့်ရဲပါ့မလား "<br> <br> "တင့်ပါ၊
        ကြည့်ရဲပါတယ် ဘုရား"<br> <br> "ဘုန်းကြီးပြောတာက ဒီအတိုင်း မဟုတ်ဘူးလေ၊<br> မင်းရဲ့ဆေးနဲ့ မျက်လုံးကိုကွင်းပြီးတော့
        ပြောတာ"<br> <br> စည်တော်ကုန်းဆရာတော်က ကျုပ်ကို သေသေချာချာ<br> ကြည့်ပြီး မေးတာဗျ။ ကျုပ်ကို
        သွားရဲပါ့မလားဆိုပြီး<br> အကဲခတ်တာလည်း ပါတာပေါ့ဗျာ၊<br> <br> "တင့်ပါဘုရား၊ တပည့်တော် သွားရဲပါတယ်"<br> <br> "ဟာ
        အတော်သတ္တိကောင်းတဲ့ သူငယ်ပဲ၊<br> ဘုန်းကြီးက ဘာဖြစ်လို့ ဒီလိုမေးရတာလဲဆိုတော့<br> မောင်တာတေနဲ့
        အဖော်ထည့်ပေးလို့ကတော့<br> ဒီရွာက လူတွေက အိမ်ထဲဝင်ဖို့ မပြောနဲ့၊<br> ဝိုင်းထဲတောင် မဝင်ရဲကြဘူးကွဲ့၊ ခုနက
        လာသွားတဲ့<br> ငကောင်းတစ်ယောက်ပဲ ဝိုင်းထဲဝင်ရဲတာ၊<br> စောစောက ဘုန်းကြီး ဝိုင်းထဲမှာပဲကျွေး၊<br>
        အိမ်ထဲမဝင်နဲ့ဆိုတော့ ဒီကောင်ကို သက်သက်ပြောတာ၊<br> သူတို့တွေတစ်ယောက်မှ မဝင်ရဲမှန်းသိလို့<br>
        တမင်ပြောလိုက်တာကွဲ့"<br> <br> စည်တော်ကုန်းဆရာတော်က ပြုံးပြီးပြောတယ်ဗျ၊<br> ကျန်တဲ့ဆရာတော်တွေကလည်း
        ပြုံးကြတာပေါ့ဗျာ။<br> <br> "ကဲ ဒါဆိုရင် မောင်တာတေ၊ တကယ်ဝင်ကြည့်မလား"<br> <br> "တင့်ပါ၊ တပည့်တော် ဒီည
        ဝင်ကြည့်ပေးပါမယ်ဘုရား"<br> <br> "ဟေ ဒီည ဟုတ်လား၊ ညဘက်ကြီး ဖြစ်ပါ့မလားကွဲ့၊<br> ညဆိုရင်တော့ ကျုပ်တို့ရွာသားတွေက
        အဲဒီအိမ်ရှေ့ကို<br> တစ်ယောက်တည်း သွားဝံ့တဲ့သူ တစ်ယောက်မှကို<br> မရှိတာ၊ မောင်တာတေရော ဖြစ်ပါမလား"<br> <br>
        "ဒီလိုလုပ်ပေါ့ ကိုယ်တော်ရဲ့၊ ညရောက်တော့<br> တာတေနဲ့ ကိုယ်တော်နဲ့ သွားကြပေါ့၊ ဒီသရဲက<br><span> ကိုယ်တော်
            ကျွေးမွေးစောင့်ရှောက်ထားတာ</span><wbr><span class="word_break"></span>ပဲဟာ၊<br> ကိုယ်တော့်ကိုတော့ ဘာမှလုပ်မှ
        မဟုတ်ပါဘူး"<br> <br> ကုက္ကိုခွ ဆရာတော်က ပြောလိုက်တော့ စည်တော်ကုန်း<br> ဆရာတော်က …<br> <br> "ဟာ ကိုယ်တော်
        မလုပ်နဲ့၊ မလုပ်နဲ့၊ ကျုပ်က ဘုန်းကြီး<br> ဆိုပေမယ့် သရဲတော့ အားကြီးကြောက်တာဗျ၊<br> ကိုယ်တော့်ဟာ ကိုယ်တော်
        မောင်တာတေနဲ့<br> လိုက်ချင်လိုက်သွား"<br> <br> လို့ ပြောလိုက်တော့ ဆရာတော်တွေရော၊<br> ကျုပ်တို့ရော
        ရယ်လိုက်ကြရတာဗျာ။ ခဏနေတော့<br> စည်တော်ကုန်းဆရာတော်က သူ့ရှေ့မှာ ချထားတဲ့<br> ခေါင်းလောင်းလေးကို ကိုင်ပြီး
        လှုပ်လိုက်တယ်ဗျ။<br> <br> "ကလင် ကလင် ကလင် "<br> <br> ဆိုတဲ့ အသံလည်းမြည်ရော အခန်းထဲက<br> ဦးပဉ္ဇင်းတစ်ပါး
        ပြေးထွက်လာတယ်။ ဆရာတော်ကို<br> ဝတ်ဖြည့်တယ်။<br> <br> "ဦးသုမန တောင်ပိုင်းသွားပြီး ဒကာကြီး ဦးဆင်ရဲ့<br> သားဆီက
        ဟိုအိမ်ကြီးသော့ သွားယူကွာ၊ ဒီသူငယ်<br> မောင်တာတေက ညကျရင် အဲဒီအိမ်ကြီးထဲကို<br> ဝင်ပြီး ကြည့်ပေးမလို့ကွ၊ ကြားလား
        "<br> <br> "တင်ပါဘုရား"<br> <br> ဦးပဉ္ဇင်းက ဆရာတော်ကို ဝတ်ဖြည့်ပြီး<br> ထွက်သွားတယ်၊ ခဏနေတော့
        အလှူတရားပွဲစတယ်။<br> အလှူလာတဲ့ လူတွေ ဓမ္မာရုံကြီးထဲမှာ တရားနာကြတယ်။<br> အလှူရှင်တွေက ရေစက်ချ၊ သာဓု အနုမောဒနာ<br>
        ခေါ်ကြတယ်ဗျ။ အလှူပြီးတော့ ဗျောခေါက်၊<br> ကျုပ်တို့အညာဓလေ့ကလေးက အတော်တော့<br> ချစ်စရာကောင်းသားဗျ။</span>
    <br>
    ကျောင်းဝင်းကြီးထဲမှာတော့ သိမ်းကြဆည်းကြပေါ့ဗျာ။<br> အိုးတွေ၊ ပန်းကန်တွေဆေးကြ၊ ကျောင်းကြီးပေါ်ကို<br> စနစ်တကျ
    ပြန်သိမ်းကြ၊ တစ်ယောက်နဲ့ တစ်ယောက်လည်း<span class="text_exposed_hide">...</span><span class="text_exposed_show"><br>
        စကြ၊ နောက်ကြနဲ့ပေါ့ဗျာ။<br> <br> ကျုပ်က ကျောင်းဝင်းကြီးထဲက ဥသျှစ်ပင်ကြီးအောက်မှာ<br> ထိုင်ပြီး နေ့လယ်က သရဲကို
        ထမင်းသွားကျွေးတဲ့<br> ကိုငကောင်းဆိုတဲ့လူနဲ့ စကားပြောနေတာဗျ။<br> <br> ညကျရင် ကျုပ်အိမ်ကြီးထဲ ဝင်ကြည့်မယ့်<br>
        အကြောင်းပေါ့ဗျာ၊ ကိုငကောင်းကလည်း<br><span> ဒီအိမ်မှာ ခြောက်တဲ့လှန့်တဲ့အကြောင်းေ</span><wbr><span
            class="word_break"></span>တွ<br> ကျုပ်ကို ပြန်ပြောပြတယ်ဗျ။<br> <br> စကားပြောရင်း ကိုငကောင်းနဲ့ ကျုပ်နဲ့
        ခင်မင်<br> လာကြတာပေါ့ဗျာ၊ သူက ကျုပ်ထက်<br> အသက်ကြီးတာပေါ့၊ ကျုပ်က သူ့ကို<br> ကိုငကောင်းလို့ ခေါ်ရတယ်။
        သူ့ကတော့<br> ကျုပ်ကို ရင်းရင်းနှီးနှီးပဲ တာတေလို့ ခေါ်တယ်ဗျ။<br> <br> ညကျရင် သူပါလိုက်ပြီး အိမ်ကြီးထဲကို<br>
        ဝင်မယ်လို့ ပြောတယ်ဗျ။<br> <br> "ဟာ ကိုငကောင်း ဝင်ရဲလို့လား "<br> <br> လို့ ကျုပ်က သူ့ကို မေးတယ်၊ ဒီတော့
        ကိုငကောင်းက<br> ပြောတယ်ဗျ။<br> <br> "တာတေ ငါက တစ်ယောက်တည်းသာ မသွားဝံ့တာကွ၊<br> မင်းလို အဖော်ကောင်းလို့ကတော့
        သရဲမပြောနဲ့ ၊<br> သရဲအဘ ရှိတာတောင် ငါမကြောက်ဘူး "<br> <br> "ဟား ဟား ဟား ဟား "<br> <br> ကျုပ် ကိုငကောင်းကို
        တော်တော်သဘောကျသွားတယ်ဗျ။<br> ကိုငကောင်းက ကျုပ်လိုလူမျိုးပဲဆိုတာ သိလိုက်ရတယ်။<br> ညနေရောက်တော့
        စည်တော်ကုန်းဆရာတော်က<br> စည်တော်ကုန်း ကွမ်းတောင်ကိုင်တွေကို ကျုပ်နဲ့<br> ကိုငကောင်းကို အလှူဟင်းတွေနဲ့ ကျကျနန<br>
        ထမင်းကျွေးခိုင်းတယ်ဗျ။<br> <br> တိုက်ပွဲထွက်တော့မယ့် စစ်သူရဲတွေလို ဂုဏ်ပြုတဲ့<br> သဘောလားတော့ မသိပါဘူးဗျာ၊
        အပျိုချောတွေက<br> ဆရာတော်အမိန့်နဲ့ဆိုတော့ ကျုပ်နဲ့ ကိုငကောင်းကို<br> ဂရုစိုက်လိုက်ကြတာဗျာ။
        ကိုငကောင်းကြီးကလည်း<br> လူပျိုကြီးဗျ။ သဘောတွေ ကျပြီး ပြုံးပြုံး ပြုံးပြုံးနဲ့ပေါ့ဗျာ။<br> <br> ဒီလိုနဲ့
        ကျုပ်တို့နှစ်ယောက် စားသောက်ပြီးတော့<br> နဂါးဆေးပေါ့လိပ်ကလေးတွေ တစ်ယောက်တစ်လိပ်<br> ဖွာကြတာပေါ့ဗျာ။
        အညာသားစည်းစိမ်က<br> ဒါပဲထင်ပါရဲ့ဗျာ။<br> <br> ညကိုးနာရီလောက်ရောက်တော့ စည်တော်ကုန်း<br> ဆရာတော်ဆီမှာ
        သော့တောင်းပြီး ဆရာတော်တွေကို<br> ကန်တော့ကြတယ်၊ ပြီးတော့ ကိုငကောင်းနဲ့ ကျုပ်နဲ့<br> ရွာထဲကို ထွက်ခဲ့တယ်၊
        တောဓလေ့ဆိုတော့<br> ကိုးနာရီလောက်ဆို အိပ်တဲ့အိမ်က အိပ်ကြပြီပေါ့ဗျာ။<br> <br> တစ်ရွာလုံး မှောင်နေပြီပေါ့။<br> <br>
        ကိုငကောင်းမှာ ဓါတ်မီးပါတယ်။ ကျုပ်ကတော့<br> ကျောင်းထဲက မထွက်ခင် အခန်းတစ်ခန်းထဲဝင်ပြီး<br><span>
            ဆေးသွေးတဲ့ကျောက်ပြင်ကလေးနဲ</span><wbr><span class="word_break"></span>့ မျက်ကွင်းဆေး<br> သွေးပြီး
        ကွင်းခဲ့တာ၊ ဘယ်သူမှာ မသိလိုက်ဘူးပေါ့ဗျာ။<br> <br> ရွာလမ်းမှာ လျှောက်ရင်း ဟိုကြည့် ဒီကြည့်လုပ်တော့<br> ဘာမှ
        မတွေ့ဘူးဗျာ။ ဒီရွာမှာ နာနာဘာဝတစ်ကောင်<br> တစ်မြီးတောင် မရှိဘူးထင်တယ်။ အိမ်ဝိုင်းတွေထဲမှာ<br> စိုက်ထားကြတဲ့
        ဆောင်တော်ကူး ပန်းရုံတွေက<br> ပွင့်နေတဲ့ ပန်းနံ့တွေက ရွာလမ်းတစ်လျှောက်<br> သင်းပျံ့နေတာပဲဗျာ။<br> <br>
        ကိုငကောင်းက စကားသိပ်မပြောတော့ဘူးဗျ။<br> ကြောက်နေတာတော့ ဟုတ်မယ်မထင်ဘူး။<br> တစ်ခုခုကို တွေးနေတာပဲ ဖြစ်မယ်ဗျ။<br>
        လျှောက်ရင်းသွားရင်းနဲ့ ကျုပ်တို့နှစ်ယောက်<br> သရဲခြောက်တယ်ဆိုတဲ့ အိမ်ကို ရောက်ပြီဗျို့။<br> <br> အို
        ကောင်းလိုက်တဲ့ အိမ်ကြီးဗျာ။ ဆောက်ထားတဲ့<br> လက်ရာကလည်း တော်တော်ကို ကောင်းတာဗျ။<br> သေသပ်နေတာပဲ၊ သြော်
        ဒီအိမ်ရှင်က ဒီအိမ်မှာကို<br> နေမသွားရတာပါလား။<br> <br> ဒီအိမ်မှာ ခြောက်တဲ့ သရဲကို ကျုပ်တော်တော်ကို<br><span>
            စိတ်ဝင်စားသွားတယ်ဗျ။အိမ်ဝိ</span><wbr><span class="word_break"></span>ုင်းကြီးကလည်း<br> အကျယ်ကြီးဗျာ၊
        ဝိုင်းထဲက သစ်ပင်ကြီးတွေကတော့<br> လူမနေတာကြာတော့ ပြုပြင်မှု မရှိတဲ့အခါ<br> ကိုင်းတွေက ရှည်ပြီး
        ကိုးရိုးကားရားတွေတော့<br> ဖြစ်နေတာပေါ့ဗျာ။<br> <br> ခြံစည်းရိုးကိုတောင် သုံးတစ်လက်မတွေနဲ့<br> ကာထားတာဗျ။
        သုတ်ထားတဲ့ရေနံဆိုတာ<br> ဝနေပြီး နက်စိုနေတာပဲ။<br> <br> "ကိုငကောင်း ခြံဝင်းသော့ဖွင့်ဗျာ"<br> <br>
        ကျုပ်ဆိုတဲ့ကောင်က စိတ်က လွှတ်မြန်တာဗျ။<br> ဒီသရဲကို ဝင်ပြီးကြည့်ချင်နေပြီ၊ ကိုငကောင်းကလည်း<br> သော့တွဲကို
        ထုတ်ပြီး တန်းဖွင့်တော့တာပဲဗျို့။<br> ဟော ခြံတံခါးပွင့်သွားပြီ။<br> <br> "ခြံတံခါး ဖွင့်ထားခဲ့ရမလား "<br> <br>
        ကိုငကောင်းက ကျုပ်ကို မေးတယ်။<br> <br> "ဖွင့်ထားလိုက် ကိုငကောင်း။ ကဲ အိမ်ကြီးအောက်ထပ်ကို<br> အရင်ဝင်မယ် "<br>
        <br> ကျုပ်စကားဆုံးတာနဲ့ ကိုငကောင်းက အောက်ထပ်<br> တံခါးကို သော့ဖွင့်ဖို့ သော့ရွေးနေတယ်။<br> <br> "ဓါတ်မီး
        ကျုပ်ကို ပေးထား "<br> <br> ကိုငကောင်းက ဓါတ်မီးကတစ်ဖက်၊ သော့ကတစ်ဖက်<br> ဖြစ်နေလို့ ကျုပ်က ဓါတ်မီးကို
        ယူလိုက်ရတယ်။<br> <br> ဒီတော့ ကျုပ်က မီးထိုးပြရတာပေါ့ဗျာ။<br> ပွင့်ပြီ။ အောက်ထပ်တံခါး ပွင့်သွားပြီ။<br>
        ကျုပ်တို့နှစ်ယောက် အိမ်ကြီးထဲကို ဝင်လာပြီး<br> ဓါတ်မီးနဲ့ လိုက်ထိုးကြည့်တယ်။ အိမ်ရှေ့က<br> စပြီး အိမ်နောက်ဘက်အထိ
        လိုက်ကြည့်တယ်။<br> အခန်းတွေတောင် ဖွင့်ပြီးလိုက်ကြည့်တယ်။<br> ဘာမှမတွေ့ဘူးဗျ။ ကျုပ်က ကိုငကောင်းကို<br> ကြည့်ပြီး
        ခေါင်းခါပြလိုက်တယ်။<br> <br> "ဝုန်း၊ ခွမ်း ၊ ဂွမ်း"<br> <br> အဲဒီတုန်းမှာပဲ အပေါ်ထပ်က အသံတွေ ထွက်လာရောဗျို့။<br>
        <br> "ဟ အောင်မယ်လေး"<br> <br> ကိုငကောင်း လန့်အော်လိုက်တာဗျ။ ကျုပ်ကတော့<br> ဒါတွေရိုးနေပြီဆိုတော့ ပါးစပ်က
        ဘာသံမှ<br> ထွက်မလာပါဘူး။ ဒါပေမဲ့ တစ်ကိုယ်လုံးတော့<br> ကြက်သီးတွေ ထသွားတာဗျို့။ ဖျန်းခနဲ ဖျန်းခနဲ<br> နေတာပဲ။
        ကျုပ်က ကိုငကောင်းကို ခေါင်းညိတ်<br> ပြလိုက်တယ်။<br> <br> "ဝုန်း၊ ချလွမ်း၊ ဒုန်း "<br> <br> စားပွဲတွေ ဘီရိုတွေ
        လဲပြိုကုန်တဲ့အသံဗျ။<br> ပြီးတော့ မှန်ချပ်တွေကို ရိုက်ခွဲလိုက်တဲ့ အသံမျိုးဗျ။<br> <br> "တာတေ ငါပြောတာ၊
        အဲဒီအသံတွေလေကွာ၊<br> ငါ့စိတ်ထင်တော့ ပုဏ္ဏကတိုက်တယ်ဆိုတာ<br> မျိုးလို့ ထင်တယ်ကွ၊ ဘယ်လိုလဲ မင်း<br> အပေါ်ကို
        တက်ကြည့်မှာလား "<br> <br> "ဟာ တက်ကြည့်မှာပေါ့ ကိုငကောင်းရဲ့၊<br> အသံတွေကို ခဏနားထောင်နေတာပါ၊<br> စားပွဲခုံတွေ
        လဲကျသွားတဲ့ အသံမျိုးဗျ"<br> <br> "အေး ဟုတ်တယ်၊ အပေါ်မှာ လဲကျစရာ<br> ဘာမှမရှိဘူးကွ၊ လူမှ တစ်ခါတောင်<br>
        မနေရသေးတာ၊
        တစ်အိမ်လုံးမှာ<br> ဘာပစ္စည်းမှာ ရှိတာ မဟုတ်ဘူး တာတေရ"<br> <br> "ကဲ ကိုငကောင်း အပေါ်တက်ကြည့်ရအောင် "</span><br>
    ကျုပ်တို့
    အောက်ထပ်က ထွက်ပြီး<br> သော့ပြန်ပိတ်တယ်။ လှေကားက အပြင်မှာဗျ။<br> အပြင်က တက်ရတာ။ ကျုပ်က ဓါတ်မီးထိုးပြီး<span
        class="text_exposed_hide">...</span><span class="text_exposed_show"><br> အပေါ်ထပ်တက်ခဲ့တယ်။ လှေကားဆုံးတော့<br>
        ကျွန်းသား တံခါးကြီး ပိတ်ထားတယ်။<br> ကြေးသော့ခလောက်ကြီး တစ်ခုလုံးလည်း<br> ခတ်ထားတယ်။ ကိုငကောင်းက<br>
        သော့ဖွင့်တယ်။<br> <br> "ဝုန်း ဝုန်း ဒုန်း ဂလွမ်း "<br> <br> ကျုပ်တို့ သော့ဖွင့်နေတုန်းမှာပဲ အသံတွေ<br>
        မြည်လာပြန်ရောဗျို့။ ဟော တံခါးကြီးပွင့်သွားပြီ။<br> အို …ကောင်းလိုက်တဲ့ အိမ်ကြီးဗျာ။ ကြမ်းတွေများ<br>
        ပြောင်လက်နေတာဗျ။ လျှာထိုးတွေမှ ကောင်းလိုက်တာဗျာ။<br> ကျုပ်က အိမ်ကြီးထဲကို ဝင်လာရင်း ဓါတ်မီးနဲ့<br>
        လျှောက်ထိုးတယ်။<br> <br> ဟိုက် တွေ့ပြီဗျို့၊ တွေ့ပြီ၊ ရှေ့ကို ဆက်လျှောက်မလို့<br> လုပ်နေတဲ့ ကိုငသောင်းကို ကျုပ်
        လှမ်းဆွဲထားလိုက်တယ်။<br> ကိုငကောင်းကလည်း ကျုပ်အရိပ်အကဲကို ကြည့်ပြီး<br> သဘောပေါက်သွားပုံဗျ၊ လေသံခပ်အုပ်အုပ်<br>
        လုပ်ပြီး ကျုပ်ကို မေးတယ်၊<br> <br> "တွေ့ပြီလား တာတေ"<br> <br> ကျုပ်က ပါးစပ်နဲ့ မဖြေဘဲ ခေါင်းညိတ်ပြလိုက်တယ်၊<br>
        နည်းတဲ့အကောင်ကြီး မဟုတ်ဘူးဗျို့၊ တစ်ကိုယ်လုံးမှာ<br> မည်းနက်နေတဲ့ အမွေးတွေ ဖုံးနေတယ်၊ အရပ်က ကိုးပေ၊<br>
        ဆယ်ပေတော့ သေချာပေါက် ရှိမှာဗျ။ ခေါင်းကလည်း<br> တော်တော်ကြီးတယ်ဗျ။<br> <br> မျက်လုံးပြူးပြူး၊
        ပါးစပ်ကြီးပြဲပြဲနဲ့ဗျ။ ဟာ ခေါင်းမှာ<br><span> ဆံပင်ကို သျှောင်တစောင်းထုံးထားပါလား</span><wbr><span
            class="word_break"></span>။<br> ဘယ်လိုသရဲပါလိမ့်။ ဟာ နားထင်မှာလည်း<br> အပေါက်ကြီးနဲ့ပါလား။<br> <br>
        ကျုပ်တို့ကို စိုက်ကြည့်နေတယ်ဗျ။ ထူးခြားနေတာက<br> တခြားမဟုတ်ဘူး။ အိမ်ကြီးရဲ့ ဥယျာဉ်တိုင်း<br> ကျွန်းလုံးကြီးကို
        ဖက်ထားတာဗျ။ တစ်ချက်မှကို<br> မလွှတ်ဘူး၊ ကျုပ်တို့ကိုလည်း ကြည့်ရုံကြည့်နေတာ။<br> တိုင်ကို ဖက်လျက်သားကြီးနဲ့
        ကြည့်နေတာဗျ။<br> <br> ဟော ဟော ခြေထောက်ကြီးတစ်ဖက် မြှောက်လိုက်ပြီ၊<br> ဘာလုပ်မလို့ပါလိမ့်၊ ဟာ ကြမ်းပြင်ကို
        ဖနောင့်နဲ့<br> ပေါက်လိုက်တာဗျို့။<br> <br> "ဒုန်း ဝုန်း ချလွမ်း ဂွမ်း ဂွမ်း "<br> <br> ကိုငကောင်းကတော့ ဒါတွေကို
        မမြင်ရသေးလေ။<br> ကျုပ်က မျက်ကွင်းဆေးကွင်းထားလို့ မြင်နေရတာ။<br> အသံတွေ ထွက်လာတော့မှ ကိုငကောင်းက<br>
        ကြားရတာလေ။<br> <br> "ဟဲ့ ခွေးမသား၊ ဟာ လန့်လိုက်တာကွာ"<br> <br> "သြော် ဒီလိုကိုး "<br> <br> လို့ ကျုပ်က
        ပြောလိုက်တော့ ကိုငကောင်းက<br> ကျုပ်ကို လှည့်ကြည့်ပြီး မေးတယ်။<br> <br> "ဘာဖြစ်လို့တုံး တာတေ"<br> <br>
        "သူခြေထောက်ကြီးနဲ့ ကြမ်းပြင်ကို ဆောင့်နင်းလိုက်တာဗျ။<br> အဲဒီအသံတွေ ထွက်လာတာပဲဗျ။ ဟော ဟော<br> နင်းတော့မယ်၊
        နင်းတော့မယ်၊ နင်းပြီ"<br> <br> "ဒုန်း၊ ဝုန်း၊ ဂလွမ်း၊ ဂလွမ်း၊ ချွမ်"<br> <br> "သြော် ဒီလိုကိုး၊
        သူဆောင့်နင်းတိုင်း အသံတွေ<br> မြည်နေတာပဲကိုး။ တော်တော်ကြီးလားကွ တာတေ"<br> <br> 'ဆရာတော်ကျောင်း တောင်ဘက်က ထန်းပင်
        သိတယ်မို့လား"<br> <br> "အေး"<br> <br> "အဲဒီအပင်လောက်မြင့်တယ်၊ ထူးဆန်းနေတာက<br> ဒီသရဲက ကျွန်းတိုင်ကြီးကိုဖက်ပြီး
        မတ်တတ်ကြီး<br> ရပ်နေတာဗျ၊ လက်ကို တစ်ချက်မှ မလွှတ်ဘူးဗျ။<br> ပြီးတော့ အဝတ်အစား မရှိဘူး၊ တစ်ကိုယ်လုံး<br> အမွေးတွေ
        ဖုံးနေတယ်၊ နက်မှောင်နေတာပဲဗျ။<br> ဒါပေမဲ့ ကိုငသောင်းရေ ခေါင်းမှာတော့ ခင်ဗျားတို့<br> ကျုပ်တို့လို ဆံပင်နဲ့ဗျ။
        သျှောင်တစ်စောင်းနဲ့ဗျို့။<br> အကျအနကို ထုံးထားတာ။ ဒါပေမဲ့ ခေါင်းမှာ<br> အပေါက်ကြီးနဲ့ဗျ"<br> <br> "ဟေ
        ဟုတ်လား"<br> <br> "ဟော ဟော ခြေထောက်ကြီး မြောက်တက်လာပြန်ပြီဗျို့။<br> နင်းတော့မယ်၊ နင်းတော့မယ်၊ နင်းပြီ"<br> <br>
        "ဝုန်း၊ ဒုန်း၊ ဂလွမ်း၊ ချလွမ်း"<br> <br> "အောင်မယ်လေးကွာ၊ နားကို စူးသွားတာပဲ<br> တာတေရာ"<br> <br> "အေးဗျာ၊
        ဒီသရဲကြီး ခြေထောက်တစ်ချက်<br> ဆောင့်လိုက်တိုင်း ဒီလိုအသံမျိုးတွေ မြည်နေတာ<br> အံ့သြပါရဲ့ ကိုငကောင်းရဲ့ "<br>
        <br> "အေးလေ၊ အခု ဘာလုပ်နေတုံး"<br> <br> "ဒီအတိုင်းပဲဗျ၊ အဲဒီကျွန်းတိုင်ကြီး ဖက်ထားတာပဲဗျ၊<br> ကျုပ်တို့ကိုတော့
        ကြည့်နေတာပဲဗျို့"<br> <br> "ကိုငကောင်း ဒါကြီး ရွာထဲဝင်လာပြီး မွှေရင်တော့<br> ခင်ဗျားတို့ရွာ မလွယ်ဘူးဗျို့"<br>
        <br> "အေးကွာ တာတေရာ၊ ငါ မမြင်ရပေမယ့်<br> မင်းပြောတာနဲ့တင် ကြက်သီးတွေ ထနေတာကွ"<br> <br> "ဒါပေမဲ့ ရွာထဲတော့
        လာမယ်မတင်ဘူးဗျ။<br> ကျွန်းတိုင်ကြီးကိုပဲ ဖက်ပြီး မတ်တတ်ကြီး<br> ရပ်နေတာဗျ၊ ဒါ အကြောင်းတော့
        ရှိလိမ့်မယ်ထင်တယ်"<br> <br> "ကဲ တို့ ဘာလုပ်ကြမလဲ တာတေ'<br> <br> "ဟာ ဘာလုပ်လို့ ရမှာတုံးဗျ။ ပြန်ကြရုံပဲ<br>
        ရှိတာပေါ့ဗျာ"<br> <br> "ဒါဆိုလည်း သွားကြစို့ဟေ့ "<br> <br> "ကိုငကောင်း ရှေ့ကဆင်း၊ ကျုပ် နောက်ကလိုက်မယ်"<br> <br>
        ကိုငကောင်းက လှေကားကဆင်းတယ်။ ကျုပ်က<br> နောက်က လိုက်လာရင်း သရဲကြီးကို ဓါတ်မီးနဲ့<br> တစ်ချက်ထိုးကြည့်တယ်။<br>
        <br> "ဟာ ခြေထောက်ကြီး မြောက်ပြန်ပြီဗျို့"<br> <br> "ဝုန်း၊ ဒုန်း၊ ဂလွမ်း၊ ဂလွမ်း၊ ချလွမ်"<br> <br>
        အိမ်ကြီးတစ်အိမ်လုံးကို ဆူညံသွားတာပါပဲဗျာ။<br> အိမ်ပေါ်ထပ်တံခါးကို ပြန်ပိတ်တယ်။<br> သော့ခလောက်ကြီးခတ်ပြီး
        ကျုပ်တို့နှစ်ယောက်လုံး<br> ဆင်းလာတယ်။<br> <br> "ဝုန်း၊ ဒုန်း၊ချလွင်၊ ချလွင်၊ ဂလွမ်၊ ဂလွမ်"<br> <br>
        ဆိုတဲ့အသံကြီးကို နောက်တစ်ချက် ထပ်ပြီး<br> ကြားလိုက်ရတယ်။ခြံတံခါးကို သေသေချာချာ<br> ပိတ်ပြီး ကျုပ်တို့ ပြန်လာတယ်။
        လမ်းမှာ ကိုငကောင်းက<br> ဓါတ်မီးနဲ့ နောက်ကို မကြာမကြာ ထိုးကြည့်တယ်ဗျ။<br> <br> ကြည့်ရတာတော့ သူ့ နောက်ကို
        သိပ်မလုံဘူး<br> ထင်တယ်။ ဒါတောင် ကိုငကောင်းက ကျုပ်လို<br> ဒီသရဲကြီးကို မြင်ရတာ မဟုတ်ဘူးနော်၊<br> မြင်သာ မြင်ရရင်
        မလွယ်ဘူး။</span> <br> ကျုပ်တို့
    စည်တော်ကုန်းကျောင်းကို ပြန်ရောက်တော့<br> ည ၁၁ နာရီတောင် ထိုးပြီဗျ။ ကျုပ်က မျက်ကွင်းဆေးကို<br> ဖျက်ဆေးလိမ်းပြီး
    ဖျက်လိုက်တယ်။ ဆရာတော်တွေက<span class="text_exposed_hide">...</span><span class="text_exposed_show"><br> ခုထိ
        မကျိန်းသေးဘူးဗျ။ ကျုပ်တို့ကို ထိုင်ပြီး<br> စောင့်နေကြတယ်။<br> <br> ကျုပ်တို့နှစ်ယောက် ဆရာတော်တွေကို
        ဝတ်ဖြည့်<br> ပြီးတော့ မေးရောဗျို့။<br> <br> "ဘယ့်နှယ်တုံးကွ၊ မောင်တာတေရဲ့။ ဘာမြင်ခဲ့တုံး"<br> <br>
        စည်တော်ကုန်းဆရာတော်က မေးသဗျ။<br><span> ကျန်တဲ့ကိုယ်တော်ကြီးတွေကလည</span><wbr><span
            class="word_break"></span>်း<br> ကျုပ်စကားကို စောင့်နေကြတာပေါ့ဗျာ။<br> <br> "တင့်ပါဘုရား။ သရဲကြီးတစ်ကောင်ကို
        တွေ့ခဲ့ပါတယ်"<br> <br> "ဟေ သရဲကြီး ဟုတ်လား"<br> <br> စည်တော်ကုန်းဆရာတော်က ကုက္ကိုခွဆရာတော်နားကို<br>
        တိုးကပ်လိုက်တယ်ဗျ။<br> <br> "ဟာ ကိုယ်တော်နှယ့် ဟိုက ပြောတောင် မပြောရသေးဘူး၊<br> ကြောက်တာက အရင်ပဲ "<br> <br> "ဟား
        း ဟား ဟား ဟား "<br> <br> ကျန်တဲ့ကိုယ်တော်တွေကလည်း ရယ်ကြတာပေါ့ဗျာ။<br> ဒီကိုယ်တော်ကြီးတွေက ငယ်ငယ်ကတည်းက
        မန္တလေးတို့၊<br> ပခုက္ကူမှာ စာအတူတူလိုက်ခဲ့ကြတဲ့ ငယ်သူငယ်ချင်းတွေကိုဗျ။<br> တစ်ပါးနဲ့ တစ်ပါးတွေ့ရင် အမြဲတမ်း စကြ
        ,
        နောက်ကြ<br> နေကြတာ။ သက်တော်တွေကသာ ခြောက်ဆယ်ကျော်၊<br> ခုနှစ်ဆယ်ကျော်နေပေမယ့် ခင်ခင်မင်မင်ပဲ ရှိကြတာဗျ။<br> <br>
        စည်တော်ကုန်းဆရာတော်က ကုက္ကိခွဆရာတော်နားကို<br> တိုးကပ်လိုက်တယ်ဗျ၊<br> <br> "ပြောပါဦး တာတေရဲ့ "<br> <br>
        ကျုပ်ဆရာတော် ဦးဂုဏက မေးတယ်၊<br> ကျုပ်က မြင်ခဲ့တာတွေ လျှောက်ရတာပေါ့ဗျာ။<br> <br> "သရဲက ယောင်္ကျားကြီးဘုရား၊
        အရပ်ကြီးက<br><span> ဆယ်ပေလောက်ရှိတယ်။ကိုယ်လုံး</span><wbr><span class="word_break"></span>ကလည်း<br>
        အကြီးကြီးပဲဘုရား၊ အဝတ်အစားတွေ မရှိဘူး၊<br> တစ်ကိုယ်လုံး မည်းနက်နေတဲ့ အမွေးအမျှင်တွေ<br> ဖုံးနေတယ်၊ ခေါင်းမှာတော့
        လူတွေလို ဆံပင်နဲ့ဘုရား၊<br> သျှောင်တစ်စောင်းကို ကျကျနန ကျစ်ကျစ်ပါအောင်<br> ထုံးထားတာ၊ အဲဒီခေါင်းမှာ
        အပေါက်ကြီး<br> တစ်ပေါက်လည်း ပေါက်နေတယ်ဘုရား"<br> <br> "ဟေ ကြောက်စရာ အကောင်ကြီးပါလားဟ<br> တာတေရ၊ မင်း ဒါကြီးကို
        မြင်နေရတာတောင်<br> မကြောက်ဖူးလားကွ"<br> <br> "တပည့်တော်က ဒါမျိုးတွေကို မကြာ မကြာ<br> မြင်နေကျမို့ သိပ်တော့
        မကြောက်တော့ပါဘူးဘုရား"<br> <br> ကျုပ်က ပြန်ပြီး လျှောက်လိုက်တော့ သီးပင်ကုန်း<br> ဆရာတော်က ပြောတယ်ဗျ။<br> <br>
        "နို့ မောင်တာတေရဲ့ ၊ ဒီသရဲကြီးက အဲဒီအိမ်ကြီးထဲမယ်<br> ဘာလုပ်နေတာတုံး၊ မင်းတို့ ဝင်လာတော့ ရန်မမူဘူးလား"<br> <br>
        "တင့်ပါ့ဘုရား၊ ဥယျာဉ်တိုင် ကျွန်းလုံးကြီးကို<br> မတ်တတ်ရပ်ကြီး ဖက်ထားတယ်ဘုရား"<br> <br> "ဟေ ဟုတ်လား၊
        တိုင်လုံးကြီးကို ဖက်ထားတယ် ဟုတ်လား "<br> <br> "တင့်ပါဘုရား"<br> <br> "မင်းနဲ့ ငကောင်းကိုမြင်တော့ ဖက်ထားရာကနေ<br>
        ထပြုပြီး မလိုက်ဘူးလားကွ "<br> <br> "မလိုက်ပါဘူးဘုရား၊ တပည့်တော် စိတ်ထင်တော့<br> အဲဒီတိုင်ကို ဖက်ထားတဲ့ လက်တွေက
        ဖြုတ်လို့မရဘူး<br> ထင်တယ်ဘုရား"<br> <br> "ဟေ ဟုတ်လား၊ ဒါ ဘာသဘောတုံးကွဲ့ "<br> <br> စည်တော်ကုန်းဆရာတော်က ပြောရင်း
        စဉ်းစားတယ်ဗျ။<br> <br> "နို့ နေပါဦး မောင်တာတေရဲ့၊ ပစ္စည်းတွေ လဲပြိုကျတဲ့<br> အသံတွေ ကြားကြားနေရတာက
        ဘာဖြစ်တာတုံး"<br> <br> "အိမ်ကြီးထဲမှာ ဘာပစ္စည်းမှကို မရှိတာဘုရား၊<br> အဲဒီသရဲကြီးက ခြေထောက်ကြီးမြှောက်ပြီး<br>
        ကြမ်းပြင်ကို ဆောင့်နင်းလိုက်တိုင်း အဲဒီအသံကြီး<br> မြည်တော့တာပဲဘုရား၊ ဝုန်း၊ ဒိုင်း၊ ဂလွမ်း၊<br> ဂလွမ်း၊
        ချလွင်နဲ့ မြည်သွားတာဘုရား၊<br> ဘာပစ္စည်းမှ လဲတာ၊ ကွဲတာ၊ မရှိဘဲကို<br> မြည်သွားတာ"<br> <br> "တပည့်တော်ဆိုတာ
        တာတေက<br> ကြိုပြောထားတာတောင်မှ အဲဒီအသံကြီး<br> မြည်သွားတိုင်း တုန်ကို သွားတာဘုရား"<br> <br> ကိုငကောင်းက
        ဝင်ပြောတယ်ဗျ၊ ဆရာတော်တွေ<br> ငြိမ်ပြီး တွေးနေကြတယ်၊ ခဏကြာမှ စည်တော်ကုန်း<br> ဆရာတော်ကြီးက …<br> <br>
        "ကျမ်းဂန်စာပေတွေအရ ဆိုရင်တော့ ဒီသရဲကြီးဟာ<br> အကုသိုလ် တော်တော်များခဲ့လို့ ဒီဘဝကို ရောက်လာရတဲ့<br> ပုံပဲဗျ၊
        တစ်ကိုယ်လုံးမှာလည်း မည်းနက်တဲ့<br> အမွေးတွေ ဖုံးနေတာဆိုတော့ တော်တော်ကို<br> မကောင်းတဲ့ပုံပဲ၊ ပြီးတော့
        တိုင်ကြီးကို ဖက်ပြီး<br><span> နေရတယ်ဆိုတော့ ကျိန်စာတစ်ခုခုကြောင့်များလ</span><wbr><span
            class="word_break"></span>ား၊<br> ဒီဝဋ်ကြွေးကြီးကို ခံစားနေရတာ၊ ဘယ်လောက်တောင်<br> ကြာခဲ့ပြီလည်း မသိဘူး၊
        သြော် အကုသိုလ်များ<br><span> တယ်လည်း ကြောက်ဖို့ကောင်းတာပါလားဗျာ</span><wbr><span class="word_break"></span>"<br>
        <br> ဆရာတော်ကြီးရဲ့ သံဝေဂအတွေးကို ကျန်တဲ့<br> ဆရာတော်တွေက ငြိမ်ပြီး နားထောင်နေကြတယ်၊<br> ခဏကြာတော့မှ
        ကုက္ကိုခွရွာ
        ဆရာတော်က ပြောတယ်။<br> <br> "ကျုပ်ဖြင့် ဒီသရဲကြီးကို သူခံနေရတဲ့ ဝဋ်ကြွေးကနေ<br> လွတ်မြောက်စေချင်လိုက်တာ
        ကိုယ်တော်တို့ရာ"<br> <br> "ဟုတ်ပါ့ဗျာ၊ ကျုပ်တို့လည်း တွေးပြီး စိတ်မကောင်း<br> ဖြစ်နေတာပါ။ ဒါကို
        ဘယ့်နှယ်လုပ်ရပါ့မလဲလို့<br> စဉ်းစားနေတာပါ "<br> <br> ဆရာတော်တွေဟာ ဒီသတ္တဝါကြီးအတွက်<br><span> တော်တော်ကို
            စိတ်မကောင်းဖြစ်သွားကြပုံပဲ</span><wbr><span class="word_break"></span>ဗျ။<br> <br> "အရှင်ဘုရားတို့၊
        ဒီသရဲကြီးကို လွတ်မြောက်<br> စေလိုတယ်ဆိုရင် တပည့်တော်<br> ကြံစည်ကြည့်ချင်ပါတယ်ဘုရား"<br> <br> လို့ ကျုပ်က
        ဆရာတော်တွေကို လျှောက်တင်လိုက်တယ်။<br> <br> "ဟေ မောင်တာတေရေ၊ ကြံစမ်းပါဦးကွယ်၊<br> မင်းဆရာတော်က
        မင်းအကြောင်းတွေ<br> တော်တော်များများ ပြောနေတာကွဲ့၊<br> မင်းမှာ အတွေ့အကြုံ တော်တော်စုံတယ်ဆို၊<br>
        ကြံစည်စမ်းပါဦးကွယ် "<br> <br> "တင့်ပါဘုရား၊ ဒါဆို မနက်ဖြန် တပည့်တော်<br> စီစဉ်လိုက်ပါမယ်ဘုရား"<br> <br> ကျုပ်က
        ပြောပြီး ကျုပ် ဆရာတော်ကို တစ်ချက်<br> လှမ်းကြည့်လိုက်တယ်။ အလှူက ပြီးပြီဆိုတော့<br><span> ဆရာတော်
            ပြန်ကြွချင်ပြီလားလို့ပေါ့ဗ</span><wbr><span class="word_break"></span>ျာ။<br> <br> "ဒီကိစ္စပြီးမှ
        ဘုန်းကြီးတို့ ပြန်ကြတာပေါ့<br> တာတေရာ၊ မင်းကိစ္စ ပြီးအောင်သာ လုပ်ပါကွ"<br> <br> လို့ ကျုပ်ဆရာတော်က
        မိန့်တယ်ဗျ။<br> ကျန်တဲ့ကိုယ်တော်တွေကလည်း ပြန်မကြွဘူးတဲ့ဗျ။<br> ဒီကိစ္စပြီးမှ ပြန်မှာတဲ့။<br> <br> "ဒါဆိုရင်
        တစ်ခုတော့ လုပ်စေချင်တယ်ဘုရား"<br> <br> "အေး ပြော၊ မောင်တာတေ ပြော၊ ဘာလိုလဲ၊<br> ဘာလုပ်ပေးရမလဲသာပြော၊ ကျုပ်
        အိမ်ရှင်တွေကို<br> အခုချက်ချင်း ခေါ်ခိုင်းမယ်။လိုတာ အားလုံး<br> လုပ်ပေးမယ်၊ သူတို့ကလည်း အိမ်ကြီးပြီး<br> ကတည်းက
        အိမ်ထဲတောင် မဝင်ရဲကြလို့<br> စိတ်ညစ်သွားကြတာ၊ ဒီလိုလုပ်ပေးမယ့်သူ<br> ရှိလို့ကတော့ မင်းကို ငွေတွေတောင်
        ပုံပေးလိုက်ဦးမယ်"<br> <br> "တပည့်တော် အိမ်ရှင်တွေနဲ့ တွေ့ပြီး ဒီအကြောင်းကို<br> ပြောပြချင်တယ်၊ ပြီးတော့
        သူတို့အိမ်ထဲဝင်ပြီး<br> လုပ်ရကိုင်ရမဲ့ ကိစ္စတွေကို သူတို့ ခွင့်ပြု<br> စေချင်ပါတယ်ဘုရား"<br> <br> "သြော် အေး
        အေး။
        ဟုတ်တာပေါ့ကွယ်၊<br> စည်းဆိုတာ ရှိတာပေါ့၊ ဟုတ်ပြီ၊ ဟုတ်ပြီ၊<br> မနက်စောစော ဘုန်းကြီး သူတို့ကို ခေါ်ခိုင်းမယ်"<br>
        <br> အဲဒီညက ကိုငကောင်းကလည်း ကျောင်းမှာပဲ<br> ကျုပ်နဲ့ အတူတူ အိပ်တယ်ဗျ၊ မနက်ကျတော့<br> ကျုပ်တို့နှစ်ယောက်လုံး
        မနိုးတော့ကြဘဲ<br> အိပ်ပျော်နေလိုက်တာ၊ စည်တော်ကုန်းကျောင်းက<br> ဘုန်းကြီးကျောင်းသားလေး လာနှိုးမှ
        နိုးတာဗျို့။</span><br> ကျုပ်တို့
    အိပ်ရာထပြီး မျက်နှာသစ်ပြုပြီးလို့<br> ဆရာတော်တွေဆီကို လာခဲ့ကြတယ်။<br> ဆရာတော်ရှေ့မှာ လူလေးငါးယောက်<span
        class="text_exposed_hide">...</span><span class="text_exposed_show"><br> ရောက်လာနေကြတယ်ဗျ။ ကျုပ်ကို<br>
        ဝိုင်းကြည့်နေကြတယ်။<br> <br> "အဲဒါ တာတေပဲဗျ၊ လူကောင်ကလေး သေးသေးလေးဆိုပြီး<br> အထင်တော့ မသေးနဲ့နော်၊
        သတ္တိရှိလိုက်တာမှ ပြောမနေနဲ့ "<br> <br> သူတို့လာတာ ယောင်္ကျားသုံးယောက်၊ မိန်းမနှစ်ယောက်ဗျ။<br> ကျုပ်ကို
        အားလုံးပြုံးပြီး နှုတ်ဆက်ကြပါတယ်။<br> ကျုပ်အကြောင်းကိုတော့ ဆရာတော် ပြောပြလို့<br> သူတို့အားလုံး သိနေပုံပါပဲ။<br>
        <br> "ကဲ မောင်တာတေ ပြောစရာရှိတာ ပြောပေတော့။<br> ဒါ ကွယ်လွန်သွားတဲ့ ဒကာကြီး ဦးဆင်ရဲ့ သားသမီးတွေပဲကွဲ့၊<br>
        မောင်တာတေ လိုတာပြောပေတော့ "<br> <br> ကျုပ်က မနေ့က ညက ကျုပ်မြင်ခဲ့တဲ့ အနေအထားတွေ၊<br> ပြီးတော့ ဒီည ကျုပ်
        ဒီကိစ္စကို ရှင်းပေးမယ့်အကြောင်းနဲ့<br> ကျုပ်ကို အမဲသားနှစ်ပိဿလောက် ဟင်းချက်ပေးဖို့၊<br> ထမင်းလည်း
        လေးလုံးချက်လောက် တစ်အိုးချက်ပြီး<br> ညနေ နေမဝင်ခင် ဒီကိုလာပို့ဖို့ ပြောလိုက်တယ်။<br> <br> ပြီးတော့
        နတ်ဝင်သည်တစ်ယောက်ပေါ့ဗျာ။<br> သူတို့မောင်နှမတွေကလည်း ကျုပ်ကို<br> ဝမ်းသာအားရနဲ့ အားကိုးကြပါတယ်ဗျာ။<br>
        အခုချက်ချင်း အိမ်ပြန်ပြီး လိုတာတွေ အချိန်မီအောင်<br> လုပ်ပေးမယ်လို့ ပြောတယ်ဗျ။<br> <br> ဆရာတော်ကလည်း တော်တော်ကို
        စိတ်ဝင်စားနေကြတာဗျို့။<br> စည်တော်ကုန်းဆရာတော်က ပြောတယ်။<br> <br> "ကျုပ်ဗျာ ညကျရင် မောင်တာတေနဲ့
        လိုက်သွားပြီး<br> ကြည့်ချင်လိုက်တာဗျာ"<br> <br> "ဟာ လိုက်သွားပေါ့ ကိုယ်တော်ရဲ့၊ဗဟုသုတလည်း ရတာပေါ့"<br> <br> လို့
        သီးပင်ကုန်းဆရာတော်ကြီးက ပြန်ပြောတယ်ဗျ။<br> <br> "မလိုက်ရဲလို့ပေါ့ ကိုယ်တော်ရယ်၊ ဒီလိုလုပ်ဗျာ၊<br> ကုက္ကိုခွ၊
        မင်း
        မောင်တာတေနဲ့ လိုက်သွား၊<br> မင်းက ပရိတ်ရွတ်တာ အားကြီးစွမ်းတယ်လို့<br> ကျုပ်ကြားဖူးတယ် "<br> <br> "ဒီတော့
        ကုက္ကိုခွရွာ ဆရာတော်က ပြုံးပြီး<br> ပြန်ပြောတယ်ဗျ။<br> <br> "ကိုယ်တော်ကမှ မောင်တာတေနဲ့ လိုက်သွားဖို့<br>
        စိတ်ကူးရဲသေးတာ၊ တပည့်တော်က အဲဒီလိုကို<br> စိတ်ကူးရဲဖို့ ငြိမ်နေတာဘုရား"<br> <br> "ဟား ဟား ဟား ဟား "<br> <br>
        ဆရာတော်တွေ ဝိုင်းရယ်ကြတယ်ဗျ။<br> ကျုပ်တို့လည်း ရယ်မိတာပေါ့ဗျာ။<br> အဲဒီနေ့က ကျုပ် တစ်နေ့လုံး ပုတီးစိပ်တယ်။<br>
        အဲဒီသရဲကို ရည်စူးပြီး မေတ္တာပို့တယ်။<br> မဖဲဝါကို မေတ္တာပို့တယ်။<br> <br> ညနေ လေးနာရီလောက်ကျတော့ အိမ်ရှင်<br>
        မောင်နှမတွေက ကျုပ်မှာထားတဲ့အတိုင်း<br> အမဲသားဟင်းအိုးနဲ့၊ ထမင်းအိုးကို လှည်းနဲ့<br> တင်လာပြီး
        လာပို့တယ်ဗျ။ကျုပ်နဲ့ ကိုငကောင်းက<br> ကျောင်းဝိုင်းထဲက ငှက်ပျောပင်မှာ<br> ငှက်ပျောဖက်ကြီးကြီးတွေ သုံးလေးရွက်<br>
        ခုတ်ပြီး ကျကျနန ရေဆေးပြီး<br> အခြောက်ခံထားလိုက်တယ်<br> <br> ညနေစောင်းတော့ ဆရာတော်တွေက<br> ကျုပ်နဲ့
        ကိုငကောင်းကိုခေါ်ပြီး ညနေစာကျွေးတယ်။<br> ရွာထဲက ပို့တဲ့ဟင်းတွေမှ ကောင်းလိုက်တာဗျာ။<br> <br>
        ကျုပ်တို့နှစ်ယောက်လည်း ထမင်းတဝကြိတ်ပြီး<br> ကျောင်းကြီးပေါ်တက်တဲ့ အုတ်လှေကားမှာ<br> အကျအနထိုင်ပြီး
        နဂါးဆေးပေါ့လိပ် တစ်ယောက်<br> တစ်လိပ်သောက်ပြီး ဇိမ့်ယူနေတာပေါ့ဗျာ။<br> <br> ကိုငကောင်း ဆိုတဲ့လူက
        လွှတ်ခင်တတ်တာဗျ။<br> ကျုပ်ကို ခုမှသိပေမယ့် ငယ်ပေါင်းတစ်ယောက်လိုကို<br> ခင်တာပါဗျာ။ မှောင်ရီသမ်းတာနဲ့
        ကျောင်းဝိုင်းထဲကို<br> လှည်းတစ်စီး ဝင်လာတယ်။ ကျုပ် မှာထားတဲ့<br> နတ်ဝင်သည်ကို ခေါ်လာတာဗျ။<br> <br> ကျုပ်တို့
        ကျောင်းအောက်ထပ်မှာပဲ စကားပြောကြတယ်<br> နတ်ဝင်သည်ကို ဟိုဘက်ရွာက သွားခေါ်ရတာတဲ့ဗျ။<br> စည်တော်ကုန်းနဲ့
        ငါးမိုင်လောက်ဝေးတဲ့ ဖန်ခါးပင်ရွာတဲ့။<br> နာမည်က ဒေါ်တုတ်တဲ့။ ဒေါ်တုတ်က အနောက်<br> ရွာသွားပြီး နတ်တင်ပေးနေလို့
        စောင့်နေတာဆိုပဲ။<br> <br> "ဒေါ်တုတ် ထမင်းစားပြီးပြီလား "<br> <br> "ဟာ ပြီးပြီ၊ ပြီးပြီ၊ ကျုပ်တို့အိမ်မှာ
        ကျွေးလာတယ်။<br> ဒါပေမဲ့ ဒေါ်တုတ်က ဒီည အလုပ်လုပ်မှာဆိုတော့<br> သိပ်မစားဘူးဗျ။ အဆာပြေလောက် စားတယ်"<br> <br> "သြော်
        ဟုတ်တာပေါ့ဗျာ၊ ဒေါ်တုတ်က အတွေ့အကြုံ<br> များနေတာကိုး"<br> <br> လို့ ကျုပ်က ပြောတယ်။ ဦးဆင်ရဲ့ သားတွေက<br>
        ကျောင်းမှာ နေခဲ့ပြီး လှည်းကို သူတို့အိမ်<br> ပြန်မောင်းခိုင်းလိုက်တယ်။ သူတို့အိမ်က<br> သူရင်းငှားက
        လှည်းမောင်းပြီး ပြန်သွားတယ်။<br> <br> ညီအစ်ကို သုံးယောက်က ကျုပ်တို့နဲ့ နေခဲ့တယ်။<br> သူတို့တွေထဲက အစ်ကို
        အကြီးဆုံးကမှ<br> အသက်လေးဆယ်လောက် ရှိသေးတာပါ။<br> <br> ကျန်တဲ့နှစ်ယောက်ကတော့<br> သုံးဆယ်ကျော်လောက်တွေလောက်<br>
        ရှိမယ်ဗျ။ ညကိုးနာရီထိုးတော့ ကိုငကောင်းက<br> ကျုပ် မှာထားတဲ့ အတိုင်း ထမင်းထုပ်ကြီး ထုပ်ပြီး<br> တောင်းတစ်လုံးထဲ
        ထည့်လိုက်တယ်။<br> <br> ပြီးတော့ ထမင်းတောင်းကို ထမ်းပြီး ရှေ့ကစထွက်တယ်။<br> ကျုပ်ကတော့ မျက်ကွင်းဆေး အဆင်သင့်<br>
        လိမ်းထားပြီးပေါ့ဗျာ။ ကိုငကောင်းနောက်က<br> ကျုပ်တို့ လိုက်လာတယ်။ ရွာထဲက လူတွေက<br> အိမ်ဝိုင်းထဲက ထွက်ပြီး
        ဓါတ်မီးတဝင်းဝင်းထိုးပြီး<br> သွားနေတဲ့ ကျုပ်တို့လူစုကို ကြည့်နေကြတယ်ဗျ။<br> <br> ဒီည ဟိုအိမ်ကြီးထဲက သရဲကို
        ထုတ်တော့မယ်ဆိုတဲ့<br> သတင်းက တစ်ရွာလုံး သိနေကြတာကိုးဗျ။<br> ကိုငကောင်းကတော့ ကျုပ်မှာထားတဲ့အတိုင်း<br>
        သူ့ရွာသားတွေကို ညနေကတည်းက ဆော်သြ<br> ခိုင်းထားတယ်ဗျ။<br> <br> ကျုပ်တို့ သင်္ချိုင်းကုန်းကို
        ထွက်သွားတဲ့အချိန်ကစပြီး<br> အိမ်တံခါးတွေ၊ ဝိုင်းတံခါးတွေ ပိတ်ထားကြဖို့<br> ရွာထဲမှာ အသွားအလာ
        မလုပ်ကြဖို့ပေါ့ဗျာ။<br> ဒါကြောင့်လည်း ကျုပ်တို့သွားတာကို ဝိုင်းပြီး<br> ကြည့်ကြတာပေါ့ဗျာ။
        စည်တော်ကုန်းသင်္ချိုင်း<br> ရောက်တော့ အုတ်ဂူကြီး တစ်လုံးကို ရှာပြီး<br> ကိုငကောင်းကို ထမင်းထုပ်
        တင်ခိုင်းတယ်။<br>
        <br> ထမင်းလေးလုံးချက်နဲ့ အမဲသားနှစ်ပိဿာချက်က<br> ဘယ်နည်းမလဲဗျာ။ အားလုံးအဆင်သင့် ဖြစ်တော့မှ<br> ဒေါ်တုတ်ကို
        ဂူရှေ့က မြက်ခင်းကလေးပေါ်မှာ<br> ကြုံ့ကြုံ့ကလေးထိုင်ပြီး ဘုရားကို အာရုံပြု<br> ခိုင်းရတာပေါ့ဗျာ။ ကျန်တဲ့
        လူတွေကိုတော့<br> နောက်နားကို ဆုတ်နေခိုင်းလိုက်တယ်။<br> ညဆယ်နာရီလောက်တော့ ရှိပြီပေါ့ဗျာ။</span> <br>
    "သင်္ချိုင်းရှင်မှန်သမျှကို အပိုင်စားရပါတဲ့<br> သင်္ချိုင်းရှင်မ မဖဲဝါဗျာ၊ ကျုပ် တာတေက<br> အထက်ပုဂ္ဂိုလ်ကြီးတွေကို
    ဦးထိပ်မှာ ထားပြီး<span class="text_exposed_hide">...</span><span class="text_exposed_show"><br> မဖဲဝါကို
        စားပွဲသောက်ပွဲနဲ့ ပင့်ဖိတ်ပါတယ်၊<br> ရောက်ရာအရပ်က အမြန်ကြွလှမ်းခဲ့ပါ၊<br> သင်္ချိုင်းရှင်မ မဖဲဝါဗျာ၊ ကြွပါ၊
        ကြွပါ"<br> <br> ကျုပ်အသံက သင်္ချိုင်းတစ်ခုလုံးကို<br> လွှမ်းသွားတယ်ဗျ။ ခဏကြာတဲ့အထိ<br> ဘာမှ မထူးဘူး။ ကျုပ်
        နောက်တစ်ခါ<br> ထပ်ပင့်လိုက်တယ်။<br> <br> "ဝူး ဝူး ဝူး အူး အူး အူး"<br> <br> ဟော ဒါ မဖဲဝါရဲ့ ခွေးကြီးအသံဗျ။
        သူလာရင်<br> အမြဲကြားနေကြပေါ့ဗျာ။ ခွေးသံကြီးက တဖြည်းဖြည်း<br> နီးလာတယ်။ ဟော ရောက်ပြီ။ မဖဲဝါ ရောက်ပြီဗျို့။<br>
        ဒေါ်တုတ်ကို ဝင်ပူးပြီဗျို့။ ဒေါ်တုတ်တစ်ကိုယ်လုံး<br> အသားတဆတ်ဆတ်တုန်ပြီး လက်ကြီးတွေ<br> ကွေးကောက်လာတာဗျို့။<br>
        <br> ဆံပင်ကို စောစောကတည်းက ဒေါ်တုတ်က<br> ဖားလျားချထားတာဗျ။ ကျုပ်ကို မျက်လုံးကြီး<br> တစ်ချက် လှန်ကြည့်တယ်။ ဟော
        ထလာပြီ။<br> ထလာပြီ။ ကွေးကွေးကောက်ကောက်ကြီးဗျ။<br> <br> ဟာ ခုန်တက်သွားပြီဗျို့။ လွှားခနဲ နေတာပဲဗျာ။<br> ဂူပေါ်ကို
        ခုန်တက်သွားတာ။ မဖဲဝါက ဆောင့်ကြောင့်ကြီး<br> ထိုင်ပြီး ထမင်းတွေနဲ့ အမဲသားတွေကို စားတော့တာပဲဗျာ။<br> ထမင်းတွေ
        ပြိုက်ခနဲ ပြိုင်ခနဲ ကုန်သွားတာဗျို့။<br> ဒီတော့မှ ကျုပ်က စပြောတယ်။<br> <br> "မဖဲဝါ ဒီစည်တော်ကုန်းရွာက
        အသစ်ဆောက်ထားတဲ့<br> အိမ်ကြီးတစ်လုံးထဲမှာ သျှောင်ထုံးနဲ့ သရဲကြီး<br> တစ်ကောင် ရှိနေတယ်၊ ကျွန်းတိုင်ကြီးကို<br>
        ဖက်ပြီး နေနေရတယ်။ အိမ်ဆောက်ပြီး ကတည်းက<br> တဝုန်းဝုန်း တဒိုင်းဒိုင်း ဖြစ်နေလို့ အိမ်ရှင်တွေဆိုတာ<br> တစ်ခါမှကို
        အဲဒီအိမ်မှာ မနေရဲကြဘူး။<br> တစ်ရွာလုံးကလည်း အရမ်းကြောက်နေကြတယ်<br> အဲဒါ မဖဲဝါ ရှင်းပေးပါလို့
        မေတ္တာရပ်ခံတာပါ"<br>
        <br> ကျုပ်ပြောနေတာကို မဖဲဝါက နားထောင်ရင်း<br> စဉ်းစားနေတယ်ဗျာ။ ပြီးတော့ ခေါင်းကြီးရမ်းခါပြတယ်။<br> <br> "ဗျာ ၊
        မဖဲဝါ ရှင်းမပေးနိုင်ဘူး ဟုတ်လား"<br> <br> ခေါင်းညိတ်တယ်ဗျ။ ပြီးတော့မှ ပြောတာဗျို့။<br> <br> "သီပေါဘုရင်
        ပါတော်မူပြီး သူပုန် ဓါးပြတွေထတော့<br> ဗိုလ်တောက်ထိန်က အဆိုးဆုံး ဓါးမြဗိုလ်ကြီး၊<br> လူတွေ အများကြီးသတ်တယ်။
        အင်္ဂလိပ်စစ်ပုလိပ်တွေက<br> သူ့ကို မြစ်ကြီးနားဘက်မှာ မိသွားတော့ အင်္ဂလိပ်စစ်ဗိုလ်က<br> ဗိုလ်တောက်ထိန်ကို
        ကျွန်းပင်ကြီးမှာ ဖက်ခိုင်းပြီး<br> ခေါင်းကို သေနတ်နဲ့ ပစ်သတ်တယ်။ မသတ်ခင်မှာ<br> စစ်ဗိုလ်က ပြောတယ်။မင်း
        ဒီအတိုင်းသာ ကျွန်းပင်မှာ<br> အမြဲဖက်နေပေတော့။ အဲဒီစကားက မင်းမိန့်<br> ဖြစ်သွားတယ်။ သူ အဲဒီအတိုင်းပဲ နေရတာ၊<br>
        အစာဆာလောင်တဲ့ အချိန်ကလေးပဲ လက်က<br> ဖြည်လို့ရတယ်။ အနီးအနားက သစ်ရွက်တွေ<br> ခူးဆွတ်စားပြီးတာနဲ့ သစ်ပင်မှာ
        ဖက်လျက်သားကြီး<br> ပြန်ဖြစ်နေတာ၊ လက်ကို ဖြုတ်လို့ မရဘူး"<br> <br> "ဟာ ဒါဆိုရင် ဘယ်လိုလုပ် ဒီအိမ်ကြီးထဲ
        ရောက်နေတာတုံး"<br> <br> "အဲဒီကျွန်းပင်ကို ခုတ်ကြတယ်၊ ဗိုလ်တောက်ထိန်က<br> ဖက်လျက်သားကြီး ပါသွားတယ်။
        ဧရာဝတီမြစ်ထဲမှာ<br> ကျွန်းသစ်လုံးတွေ မျှောတော့ ဖောင်ပျက်ပြီး မျှောကုန်တော့<br> အဲဒီကျွန်းလုံးကြီးက ဧရာဝတီမြစ်ထဲက
        သောင်မှာ<br> သွားထင်တယ်၊ အဲဒါကို တွေ့တဲ့သူတွေက နွားတွေနဲ့<br> ဆွဲယူပြီး အိမ်ဆောက်တဲ့ လူကို ရောင်းတယ်။<br>
        ဈေးပေါတော့ ဒီလူက ဝယ်တယ်။<br> ပြီးတော့ ကျွန်းအိမ်ကြီးဆောက်တဲ့<br> အထဲမှာ အဲဒီကျွန်းလုံးကြီးကို
        အိမ်တိုင်လုပ်လိုက်တယ်။<br> ဗိုလ်တောက်ထိန်က အဲဒီကျွန်းလုံးကြီးကို<br> အိမ်တိုင်လုပ်လိုက်တယ်၊ ဗိုလ်တောက်ထိန်က<br>
        အဲဒီတိုင်လုံးကြီးမှာ ဖက်လျက်သားကြီး<br> ပါနေတာကို ဘယ်သူမှ မသိဘူး။<br> ငါ လုပ်လို့မရဘူး၊ မင်းမိန့်နဲ့မှ
        သူလွတ်မှာ၊<br> နင်တို့ မင်းမိန့်တောင်း၊ သူလွတ်သွားမှ<br> ငါ လာခေါ်ပြီး နေရာပေးလိုက်မယ်"<br> <br> ဟာ
        ထွက်သွားပြီဗျို့။ ထမင်းဟင်းတွေကလည်း<br> ကုန်ပြီ ဆိုတော့ မဖဲဝါ ထွက်သွားရောဗျာ။<br> ဒေါ်တုတ်က ဂူပေါ်မှာ
        ခွေကျသွားတယ်။<br> ကျုပ်နဲ့ ကိုငကောင်းက ဒေါ်တုတ်ကို ပြေးပြီး<br> နှိုးရတာပေါ့ဗျာ။ ဒေါ်တုတ်က<br>
        ချက်ချင်းသတိရလာပါတယ်။<br> <br><span> ကျုပ်တို့ရွာပြန်ရောက်လာပြီ</span><wbr><span class="word_break"></span>း
        ထိုင်စောင့်နေတဲ့<br> ဆရာတော်တွေကို အကြောင်းစုံ လျှောက်လိုက်တယ်။<br> နောက်တစ်နေ့မှာ ဆရာတော်က ရွာလူကြီးတွေ<br>
        အကုန်ခေါ်ပြီး သူကိုယ်တိုင် မြို့ကို လိုက်သွားတယ်။<br> မြို့မှာက ဆရာတော်ဒကာတွေ အများကြီးရှိတာဗျ။<br> <br>
        မြို့မှာ
        တစ်ညအိပ်ပြီး ဆရာတော်တို့ ပြန်ရောက်လာတယ်။<br> စစ်ကားတစ်စီးနဲ့ ဗိုလ်မှူးကြီးတစ်ယောက်၊ တခြား<br> အဆင့်နဲ့သုံးယောက်၊
        ပေါင်းလေးယောက် လိုက်လာတယ်။<br> <br> အဲဒီည ကျုပ်က မျက်ကွင်းဆေးကွင်းပြီး<br> သင်္ချိုင်းထဲမှာ မဖဲဝါကို
        သွားပင့်တယ်။<br> စားပွဲသောက်ပွဲကို ဟိုညကလိုပဲ ထပ်ပေးရတာပေါ့ဗျာ။<br> ဒီတစ်ခါတော့ ဒေါ်တုတ်ကို မခေါ်တော့ဘဲ<br>
        မဖဲဝါကို ဒီအတိုင်း ပင့်တာဗျ။<br> <br> "သင်္ချိုင်းရှင်မ မဖဲဝါဗျာ စားပွဲသောက်ပွဲနဲ့တကွ<br> ပင့်ဖိတ်ပါတယ်၊
        ရောက်ရာအရပ်က ကြွခဲ့ပါခင်ဗျာ"<br> <br> ကျုပ်က သင်္ချိုင်းထဲမှာ အော်ပြီးပင့်တယ်ဗျ။<br> ကိုငကောင်းနဲ့
        ဦးဆင်ရဲ့သားတစ်ယောက် လိုက်လာတယ်။<br> ကျန်တဲ့ နှစ်ယောက်က သူတို့အိမ်ကြီးမှာ ဗိုလ်မှူးကြီးနဲ့<br> အတူ
        စောင့်နေတယ်။<br> <br> "ဝူး ဝူး ဝူး ဝူး "<br> <br> ဟော လာပြီဗျို့။ ဒီတစ်ခါတော့ မြန်သားဗျ။<br> ဟာ ဂူတွေအပေါ်
        တစ်တောင်ကျော်လောက်ကနေ<br> လေထဲမှာ ရွေ့လာတာဗျို့။ အရပ်ကြီးကတော့<br> ဆယ်ပေလောက် ရှိတယ်ဗျ။ ဆံပင်ဖားလျားကြီးနဲ့၊<br>
        ထမီအနက်၊ အင်္ကျီအနက်နဲ့ဗျ။ ကျုပ်နဲ့ ကိုငကောင်း<br> ပြင်ဆင်ထားတဲ့ ထမင်းဟင်းတွေကို ဆောင့်ကြောင့်ကြီး<br> ထိုင်ပြီး
        အားရပါးရ စားတော့တာပဲဗျာ။<br> <br> "သင်္ချိုင်းရှင်မ မဖဲဝါဗျာ၊ ဟိုတစ်ညက မဖဲဝါ<br> ပြောလိုက်တဲ့အတိုင်း ကျုပ်တို့
        အားလုံးစီစဉ်ပြီးပါပြီ၊<br> အခု မင်းမိန့်လည်း ပါလာပါပြီ၊ အားလုံးအဆင်သင့်<br> ဖြစ်နေပါပြီ။ ဘာဆက်လုပ်ရမယ်ဆိုတာ<br>
        ညွှန်ကြားပါ၊ သင်္ချိုင်းရှင်မကြီးဗျာ"<br> <br> မဖဲဝါက စားရင်းသောက်ရင်း ခေါင်းကြီး<br> ညိတ်ပြတယ်ဗျ။ ပြီးတော့
        ကျုပ်ကို မျက်လုံးနီကြီးတွေနဲ့<br> စိုက်ကြည့်တယ်။ ပြီးတော့မှ စည်တော်ကုန်းရွာဘက်ကို<br> လက်ညှိုးထိုးပြပြီး …<br>
        <br> "လွှတ်လိုက်၊ ငါ ခေါ်သွားမယ်၊ လွှတ်လိုက်"<br> <br> "ဟုတ် ဟုတ်ကဲ့ပါ၊ မဖဲဝါ၊ အခု ချက်ချင်း<br>
        လွှတ်လိုက်ပါ့မယ်"<br> <br> ပြောပြီးတာနဲ့ ကျုပ်တို့ရွာကို တန်းပြန်ခဲ့ကြတာပေါ့ဗျာ။<br> မဖဲဝါကြီးကတော့
        စားရင်းသောက်ရင်း ကျန်ခဲ့တယ်ဗျို့။<br> <br> "ဝူး ဝူး ဝူး ဝူး ဝူး "<br> <br> "မဖဲဝါရဲ့ သရဲခွေးကြီးအူသံက
        ကျုပ်တို့နောက်မှာ<br> တဖြည်းဖြည်း ဝေးကျန်ခဲ့တာပေါ့ဗျာ။<br> <br> ရွာထဲကို ပြန်ရောက်တော့ ဦးဆင်ရဲ့
        အိမ်သစ်ကြီးကို<br> တန်းသွားကြတယ်။ လူတွေကို အိမ်ထဲက အိမ်ပြင်<br> မထွက်ဖို့ ပြောပြီးသားဗျ။ လမ်းတွေပေါ်မှာ<br>
        ရှင်းနေတာပေါ့ဗျာ။<br> <br> "အားလုံးအဆင်သင့် ဖြစ်ပြီဗျို့။ အိမ်ကြီးပေါ်တက်ပြီး<br> ဗိုလ်မှူးကြီးတို့
        အမိန့်ပြန်ဖို့ပဲ ရှိပါတော့တယ်"<br> <br> ကျုပ်က ရွာလူကြီးတွေကို ပြောလိုက်တော့ အားလုံး<br> ခြံတံခါးကို ဖွင့်ပြီး
        ဝင်ခဲ့ကြတယ်။<br> <br> "ဝုန်း ဒိုင်း ဂလွမ်း ဂလွမ်း ချလွမ်"<br> <br> ကျုပ်တို့ဝိုင်းထဲကို ဝင်လိုက်တာနဲ့
        အိမ်ကြီးပေါ်က<br><span> ဝုန်းဒိုင်းကြဲတော့တာပဲဗျို</span><wbr><span class="word_break"></span>့။
        ကျုပ်တို့အားလုံး<br><span> ဆယ့်ငါးယောက်လောက်ရှိတယ်။ဦ</span><wbr><span class="word_break"></span>းဆင်ရဲ့သား<br>
        အကြီးဆုံးက သော့ဖွင့်ပြီး အိမ်ကိုဝင်တယ်။<br><span> ကျုပ်တို့ အိမ်ကြီးအပေါ်ထပ်ကိုရောက်တော</span><wbr><span
            class="word_break"></span>့<br> ဦးဆင်သားတွေက ဖယောင်းတိုင်တွေ<br> ထွန်းလိုက်တယ်။<br> <br> "ကဲ
        သရဲမြင်နိုင်တယ်ဆိုတဲ့ တာတေက ဘယ်သူတုံး"<br> <br> ဗိုလ်မှူးကြီးက မေးတယ်။ ကျုပ်ကို သိနေကြပြီဖြစ်တဲ့<br> ရွာလူကြီးက
        ကျုပ်ကို လက်ညှိုးထိုးပြတယ်။<br> <br> "ကဲ တာတေ၊ မင်း အခုမြင်ရသလား"<br> <br> "မြင်တယ်၊ ဗိုလ်မှူးကြီး၊ တိုင်ကြီးကို
        ဖက်ထားပြီး<br> ကျုပ်တို့ကို လိုက်ကြည့်နေတယ်ဗျ။ သူ တစ်ခုခုကို<br> စိုးရိမ်နေတဲ့ပုံပဲဗျ"<br> <br> "အေး အဲဒါ မင်းက
        သူ့ကို တို့ဘာလာလုပ်တယ်ဆိုတာ<br> ပြောပြလိုက်ကွာ"<br> <br> "ဟုတ်ကဲ့ ဗိုလ်မှူးကြီး"<br> <br> လို့ ပြောပြီး ကျုပ်က
        ရှေ့ကို ထွက်လိုက်တယ်။<br> <br> "တာတေ ရှေ့သိပ်မတိုးနဲ့လေ"<br> <br> ကိုငသောင်းက ကျုပ်ကို သတိလှမ်းပေးတယ်<br> <br>
        "ရတနာပုံနေပြည်တော်က ဗိုလ်တောက်ထိန်၊<br> ကျုပ် ပြောတာကို ခင်ဗျား ကြားရရဲ့လား"<br> <br> ဟာ သရဲကြီးက
        သူ့နာမည်ခေါ်လိုက်လို့<br> အရမ်းကို အံ့သြသွားတဲ့ပုံ ဖြစ်သွားတယ်ဗျို့။<br> ပြီးတော့ ခေါင်းညိတ်ပြတယ်။<br> <br>
        "ဒါဆိုရင် ဗိုလ်တောက်ထိန် နားထောင်ပါ။<br> အင်္ဂလိပ် စစ်ဗိုလ်က ခင်ဗျားကို ကျွန်းပင်ကြီးမှာ<br> ဖက်ခိုင်းပြီး
        နားထင်ကို သေနတ်နဲ့ ပစ်သတ်ခဲ့တယ်။<br> မသတ်ခင်မှာ ခင်ဗျားကို ဒီကျွန်းပင်မှာပဲ ဖက်လျက်<br> နေပေတော့လို့ ပြောခဲ့တယ်၊
        အဲဒီ မင်းမိန့်ကြောင့်<br> ခင်ဗျား ဒီဝဋ်ကြွေးကြီးကို ခံနေရတာ"<br> <br> သရဲကြီးက ခေါင်းညိတ်ပြတယ်၊<br> ဟာ
        မျက်ရည်တွေပါ ကျလာပြီဗျို့၊<br> <br> "ကျုပ်တို့ နိုင်ငံ လွတ်လပ်ရေး ရခဲ့တာ ကြာခဲ့ပြီ၊<br> ဓါးမြဗိုလ်ကြီး
        ဗိုလ်တောက်ထိန်၊ အခု ခင်ဗျား<br> ဒီဒုက္ခကြီးခံနေရတာကို လွတ်မြောက်အောင်<br> မြန်မာမင်းရဲ့ မင်းမိန့်နဲ့
        လွှတ်ပေးတော့မယ်။<br> အကြောင်းတွေကို မဖဲဝါပြောလို့ သိကြရတာ၊<br> အခုလည်း ခင်ဗျား လွတ်သွားတာနဲ့<br> တစ်ပြိုင်နက်
        မဖဲဝါက ခင်ဗျားကို ခေါ်သွားလိမ့်မယ်၊<br> ခင်ဗျားနေဖို့ နေရာပေးလိမ့်မယ်၊ရွာပြင်က<br> သင်္ချိုင်းမှာ မဖဲဝါ
        စောင့်နေတယ်၊<br> ခင်ဗျားကို ခေါ်လိမ့်မယ်၊ ခင်ဗျား မဖဲဝါ<br> နောက်ကို လိုက်သွားပါ၊ သူ့ကြောင့်<br> ခင်ဗျား
        လွတ်ရာမှာ ဗိုလ်တောက်ထိန်"<br> <br> ကျုပ် ပြောတာတွေကို နားထောင်ပြီး သရဲကြီးက<br> သျှောင်တစောင်းထုံးထားတဲ့
        သူ့ခေါင်းကြီးကို ညိတ်ပြတယ်<br> <br> "ကဲ ဒီက လမ်းပေါက်ဖယ်ထားကြပေတော့၊<br> ဒီလှေကားက သူဆင်းသွားလိမ့်မယ်"<br> <br>
        အားလုံး နံရံတွေမှာ ကပ်နေလိုက်ကြတယ်<br> အမိန့်ပြန်မယ့် ဗိုလ်မှူးကြီးက ယူနီဖောင်းအပြည့်အစုံနဲ့ဗျ။<br> <br>
        ကျုပ်ဘေးမှာ လာရပ်တယ်။ ပြီးတော့ အမိန့်စာကို<br> ထုတ်ပြီး အောင်မြင်ခန့်ညားတဲ့ အသံနဲ့ ဖတ်တယ်။<br> အမိန့်စာ
        စာရွက်ကို ဗိုလ်မှူးကြီး မြင်ရအောင်<br> စစ်ဗိုလ်တစ်ယောက်က ဓါတ်မီးနဲ့ ထိုးပြထားတယ်။<br> ကျုပ်ကတော့ သရဲကြီး
        ဗိုလ်တော်ထိန်ကို<br> ကြည့်နေရတာပေါ့ဗျာ။<br> <br> "ရတနာပုံနယ်သား ဗိုလ်တောက်ထိန်၊ သင့်ကို<br> ယခုအချိန်ကစပြီး
        လွတ်လွတ်လပ်လပ်နေပြီး<br><span> သင်သွားလိုရာကို လွတ်လွတ်လပ်လပ်သွားနိုင်ဖို</span><wbr><span
            class="word_break"></span>့<br> ခွင့်ပြုလိုက်သည်၊ သင်သွားလိုရာကို သွားစေ၊<br> အမိန့်တော်၊ ပုံ ဗိုလ်မှူးချုပ်
        မင်းဒင် မြန်မာ့တပ်မတော်"<br> <br> ဟာ အံ့သြစရာဗျာ၊ အမိန့်လည်းဆုံးရော<br> တိုင်ကိုဖက်ထားတဲ့ သရဲကြီးရဲ့
        လက်နှစ်ဖက်ဟာ<br> ချက်ချင်းကို လွတ်ထွက်သွားရောဗျို့။<br> <br> သရဲကြီးလည်း သူ့လက်တွေကို ငုံ့ကြည့်ပြီး<br>
        အံ့သြဝမ်းသာနေတဲ့ပုံပဲဗျာ။ ကျုပ်တို့ကိုလည်း<br> လိုက်ကြည့်နေတယ်။ အမိန့်ပြန်တဲ့ ဗိုလ်မှူးကြီးကိုလည်း<br>
        စိုက်ကြည့်နေတယ်။ ကျုပ်က လှေကားပေါက်ကို<br> လက်ညှိုးထိုးပြပြီး ပြောလိုက်တယ်။<br> <br> "ဗိုလ်တောက်ထိန် မဖဲဝါဆီကို
        သွားပါ"<br> <br> သရဲကြီးက အဝေးကို လှမ်းမျှော်ကြည့်လိုက်တယ်။<br> ပြီးတော့ သူ့ခေါင်းကြီး ညိတ်ပြတယ်။<br> မဖဲဝါကို
        သူမြင်လို့ ပြောတာပေါ့ဗျာ။<br> <br> ကျုပ်တို့အားလုံးကို တစ်ချက်ကြည့်ပြီး<br> လှေကားက ဆင်းသွားတယ်။<br> <br> "ဒုန်း
        ဒုန်း ဒုန်း "<br> <br> ဆိုတဲ့ အသံကြီးကို ကြားလိုက်ရတယ်။<br> ကျုပ် တစ်ယောက်တည်းကြားတာ မဟုတ်ဘူးဗျ။<br> သရဲကြီး
        လှေကားက ဆင်းသွားတဲ့ ခြေသံကြီးကို<br> အားလုံးကြားလိုက်ကြတာ။ ရွာလူကြီးတွေရော<br> ဗိုလ်မှူးကြီးရော ခြေသံကြီးကို
        နားထောင်ပြီး<br> အံ့သြနေကြတာပေါ့ဗျာ။<br> <br> "ဝူး ဝူး ဝူး ဝူး ဝူး "<br> <br> ဟာ ဒါ မဖဲဝါရဲ့ ခွေးကြီးအသံဗျ။
        ဝိုင်းပေါက်ဝကကို<br> ကြားတာ ။ ဧကန္တ မဖဲဝါ ရွာထဲ ဝင်လာပြီး သရဲကြီးကို<br> ခေါ်တာ ဖြစ်မယ်။ ကျုပ်
        ချက်ချင်းအိမ်ရှေ့ဘက်<br> ပြတင်းပေါက်ကို ဖွင့်လိုက်တယ်။<br> <br> ဟုတ်တာပေါ့ဗျာ။ ဝိုင်းပေါက်ဝမှာ
        အရပ်အရှည်ကြီးနဲ့<br> မဖဲဝါကြီးက ရပ်နေတယ်။ လှေကားက ဆင်းသွားတဲ့<br> သရဲကြီးက မဖဲဝါကို မြင်တော့
        ငြိမ်ပြီးရပ်နေတယ်ဗျ။<br> <br> "ဝူး ဝူး ဝူး ဝူး ဝူး "<br> <br> မဖဲဝါရဲ့ သရဲခွေးကြီးက အူပြန်ရောဗျို့။<br> ဟော
        မဖဲဝါကြီးက ချာခနဲ လှည့်ပြီး ထွက်သွားတယ်။<br> သရဲကြီးက နောက်ခပ်လှမ်းလှမ်းက လိုက်သွားတယ်ဗျ။<br> ပါသွားပြီပေါ့ဗျာ။
        ရွာထဲကခွေးတွေဆိုတာ အူဖို့<br> ဟောင်ဖို့ဝေးရော အသံကလေးတစ်ချက်တောင်<br> မထွက်ရဲဘူးဗျ။ တစ်ရွာလုံးကို
        တိတ်နေတော့တာဗျာ။<br> <br> "ဝူး ဝူး ဝူး ဝူး ဝူး "<br> <br> မဖဲဝါရဲ့ ခွေးသံက တဖြည်းဖြည်း ရွာပြင်ကို<br>
        ရောက်သွားပြီဗျို့။ အခုမှပဲ ဦးဆင်ရဲ့ သားတွေလည်း<br> ဝမ်းသာကြတော့တာပေါ့ဗျာ။<br> <br> အမိန့်တော် လာပြီး ပြန်ပေးတဲ့
        ဗိုလ်မှူးကြီးတွေကိုရော၊<br> ကျုပ်ကိုရော ကျေးဇူးတင်စကားကို ထပ်တလဲလဲ<br> ပြောတာပေါ့ဗျာ။ နောက်တစ်နေ့ကျတော့
        ဗိုလ်မှူးကြီးတွေ<br> မြို့ကို ပြန်သွားကြတယ်။ ဦးဆင်ရဲ့သားတွေ သမီးတွေက<br> လာပြီး ကန်တော့ကြတယ်ဗျ။<br> <br>
        ကျုပ်ကိုလည်း မေးပါတယ်။<br> <br> "တာတေ မင်း ငွေ ဘယ်လောက်ယူမလဲ ပြော"<br> <br> "ဟာ အစ်ကိုကြီးရာ ကျုပ်
        ဘာမှမလိုချင်ပါဘူး<br> လှူချင်ရင်တော့ ဆရာတော်တွေကိုသာ လှူကြပါဗျာ"<br> <br> လို့ ကျုပ်က ပြောတော့
        ဆရာတော်ကြီးတွေကို<br> နဝကမ္မအတွက် လှူဒါန်းကြတယ်ဗျ။<br> <br> ဆရာတော်ကြီးတွေလည်း ဝဋ်ခံနေရတဲ့ သရဲကြီး<br>
        လွတ်မြောက်သွားလို့ ဝမ်းသာကြတာပေါ့ဗျာ။<br> <br> ထနောင်းကုန်းဆရာတော်နဲ့ ကျုပ်နဲ့လည်း<br> နောက်တစ်နေ့မှာ
        ရွာကိုပြန်ခဲ့ကြတယ်။<br> <br> ကိုငကောင်းကြီးက ကျုပ်ကို တော်တော်ဝေးဝေး<br> ရောက်တဲ့အထိ လိုက်ပို့ရှာတယ်။
        ပြီးတော့မှ<br> လမ်းမှာ လက်ကလေးပြပြီး ကျန်ခဲ့တယ်ဗျ။</span>