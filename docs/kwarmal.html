<h3>♡ ခွာမဲ ♡ </h3>
<p> ပြောပြရရင်တော့ အံ့သြစရာဗျ။ ကျုပ်တို့ရွာက ခွာမဲလို့ခေါ်တဲ့</p>
<p> ကရင်လေးကအခုအသက်ရှစ်နှစ်ရှိပြီ ။ဒီကောင်ခွာမဲ မွေး</p>
<p> ကတည်းက သရဲမြင်ရတဲ့ကောင်ဗျ။ဒီကောင်က ၅နှစ်သား</p>
<p> လောက်ကတည်းက သူ့မိဘတွေကို ပြောတာဗျ။ပထမတော့</p>
<p> သူ့မိဘတွေက ခွာမဲ ပြောတာကိုနားမလည်ဘူးဗျ။ ခွာမဲ</p>
<p> ကလည်းသရဲဆိုတာမသိဘူးလေဗျာ။</p>
<p> " အမိုး ညက ရွာထဲကို အရူးမကြီးဝင်လာတယ်။ခွေးတွေ</p>
<p> ဝိုင်းဟောင်တော့မှထွက်ပြေးသွားတယ် ဗျ "</p>
<p> "ဖိုးခွား မဟုတ်ဘူး ၊ ဒီရွာမှာ အရူးမမရှိဘူး၊ ခွေးတွေဟောင်</p>
<p> တာက ဟိုးမြောက်ပိုင်းက ခွေးတွေနယ်ကျော်လာလို့</p>
<p> ဟောင်တာပါ ၊ မကြောက်နဲ့ မကြောက်နဲ့ "</p>
<p> "အမိုး.. ..ဖိုးခွားမကြောက်ပါဘူး။ ဒါပေမဲ့ ခွေးမဟုတ်ဘူးဗျ ၊</p>
<p> အရူးမကြီးလာတာ၊ ဖိုးခွားသေသေချာချာမြင်ရတယ် "</p>
<p> ခွာမဲကတော့ ပြောရှာသားဗျ။ ဒါပေမဲ့ သူ့မိဘတွေကမယုံကြ</p>
<p> ဘူး။ဒီအကြောင်းကို သူ့အဖေ သူ့အမေကိုရယ်စရာလိုသဘော</p>
<p> ထားပြီး လူစုံရင် ပြောပြောပြီး ရယ်ကြသဗျ။ တစ်ခါကျတော့</p>
<p> ခွာမဲကပြောသဗျ။</p>
<p> " အမိုး ညကလာတဲ့ အရူးမက ကြောက်စရာကြီးဗျ။</p>
<p> ဆံပင်ဖားလျား ကြီးနဲ့ မျက်လုံးကြီးတွေကပြူးထွက်နေတာာ။</p>
<p> ပြီးတော့အဲ့ဒီ့အရူးမက အဝတ်အစား မပါဘူး။ကိုယ်လုံးတီး</p>
<p> ကြီးဗျ။လူတွေလို လမ်းလျှောက် တာမဟုတ်ဘူးဗျ။</p>
<p> ဖင်ထိုင်လျက်ကြီးသွားတာ လက်နှစ်ဖက်ထောက်ပြီး ပြေး
</p>
<p> တာများ လွှတ်မြန်တာအမိုး ရဲ့ "</p>
<p> " ဖိုးခွားရဲ့ အရူးမကြီးလာရင် ခွေးတွေဟောင်မှာပေါ့၊ညက</p>
<p> ခွေးဟောင်သံတွေ အမိုးတော့မကြားပါလား "</p>
<p> " အမိုး ဒီရွာက ခွေးတွေက အရင်လာတဲ့ အရူးမတွေကိုပဲ</p>
<p> ဟောင်ရဲတာအမိုးရဲ့ ၊ ညကလာတဲ့ အရူးမကြီးကိုကျတော့</p>
<p> ကြောက်လို့ ဟောင်ဖို့နေနေသာသာ အိမ်အောက်မှာ</p>
<p> အီ အီ နဲ့အော်ပြီး ပုန်းနေကြတာ အမြီးတောင် မလှုပ်ရဲဘူးဗျ"
</p>
<p> ခွာမဲက အဲ့လို မကြာမကြာ ပြောနေပေမဲ့ဘယ်သူကမှ</p>
<p> အလေးအနက်မထားကြဘူးပေါ့ဗျာ။နောက်တော့ခွာမဲစကား</p>
<p> တွေက နည်းနည်းထူးဆန်းလာတယ်ဗျ။ ရွာထဲမှာ လူသေသွား</p>
<p> တဲ့အခါမျိုးမှာ အမြဲမဟုတ်ပေမဲ့ တစ်ခါတစ်ခါမှာ ပြောတယ်ဗျ။</p>
<p> " အမိုးရေ ရွာမြောက်ပိုင်းက ကြက်တောဆိုတဲ့ လူကြီး</p>
<p> သေသွားတာ အရူးကြီးဖြစ်သွားတာဗျ။ ညက ကျုပ်တို့ဝိုင်း</p>
<p> ရှေ့ကနေ ဆံပင်ဘုတ်သိုက်ကြီးနဲ့
    လျှောက်သွားနေတာကျုပ်</p>
<p> တွေ့လိုက်တယ်။ ကျုပ်တို့ ဝိုင်းထဲက ခွေးတွေ
    ဝိုင်းဟောင်လို့</p>
<p> ရွာနောက်ပိုင်းကို ထွက်ပြေး သွားတာဗျ "</p>
<p> ပထမတော့ ခွာမဲပြောတဲ့ အဓိပ္ပါယ် ကိုကျုပ်တို့ရွာမှာနားမလည်</p>
<p> ဘူးဗျ၊ ကလေးပြောတဲ့ စကားဆိုတော့ သိပ်လည်းမပျံ့နှံ့ဘူး</p>
<p> ပေါ့ဗျာ။ နောက်တော့ ဒီသတင်းက
    ကျုပ်နားထဲရောက်လာရော</p>
<p> ကျုပ်ကတော့ ဒီသတင်းကြားတာနဲ့ ချက်ချင်း သဘောပေါက်</p>
<p> လာတယ်လေဗျာ။ကျုပ်က ခွာမဲကို ခေါ်ပြီး တိတ်တိတ်လေး</p>
<p> မေးကြည့်တာဗျို့။</p>
<p> " ခွာမဲ မင်းက ညဘက်ကို အရူးမတွေ အရူးတွေ ရွာထဲ</p>
<p> ဝင်လာတာတွေ့တယ်ဆို ဟုတ်လား "</p>
<p> " ဟုတ်တယ်ဗျ။ ကိုကြီး တာတေရ ၊ ကျုပ်အရူးမကြီးတွေကို</p>
<p> မြင်ရတယ်။ ဖထီးတို့ အမိုးတို့က မမြင်ကြဘူးဗျ။ အဲ့ဒါဘာဖြစ်</p>
<p> လို့တုံး ကိုကြီးတာတေ သိလား "</p>
<p> " ခွာမဲ အရူးဆိုတာလူတိုင်းမြင်ကြတယ်။ လူတိုင်းမမြင်တာက</p>
<p> အရူးမဟုတ်လို့ပေါ့ကွ "</p>
<p> " အရူးမဟုတ်ရင် ဘာတုံး ၊ ကျုပ်မြင်ပါတယ်ဆိုကိုကြီးတာတေ</p>
<p> မယုံပြန်ဘူး "</p>
<p> " ဟာ ...ယုံပါတယ် ခွာမဲရ ၊ ပြိးတော့ ကိုကြီးတာတေပြောပြ</p>
<p> မှာပေါ့ "</p>
<p> " ကျုပ်ပြောမယ် ကိုကြီးတာတေ ၊ ဒီရွာက လူတွေသေသွား</p>
<p> ရင် ကိုကြီးတာတေတို့ သေတဲ့လူကို ဘယ်ယူသွားတာတုံးဗျ"</p>
<p> " ဟာ...ခွာမဲရ ၊ သင်္ချိ ုင်းကုန်းကို ယူသွားပြီး သင်္ဂြိ ုလ်ရတာ</p>
<p> ပေါ့ကွ "</p>
<p> " ဘာတုံးဗျ အဲ့ဒီ့ဟာ ဘာကိုပြောတာတုံး "</p>
<p> " ဒီလိုကွာ ၊ သဂြိုလ်တယ်ဆိုတာကမြေကြီးမှာ ကျင်းကြီး</p>
<p> မှာ ကျင်းကြီးတူးပြီး သေတဲ့လူကို မြေကျင်းထဲထည့်ပြီး </p>
<p> အပေါ်ကမြေကြီးတွေ အပြည့် ပြန်ဖို့လိုက်တာပေါ့ကွ "</p>
<p> "ဟာ ဒါဆို သေတဲ့လူက ရွာကို </p>
<p> ဘယ်လိုလုပ်ပြီးပြန်လာမှာတုံး"</p>
<p> " အေး ပေါ့ကွ ခွာမဲရ ၊ ပြန်လာလို့ ဘယ်ရမတုံး "</p>
<p> ခွာမဲဆိုတဲ့ ကောင်က ပုတိုတိုလေးဗျ။ ကတုံးပြောင်လေးနဲ့</p>
<p> မျက်လုံးကပြူးပြူးလေးဗျ။စကားပြောရင်လည်းကရင်သံ</p>
<p> ဝဲ၀ဲလေးနဲ့ ချစ်စရာလေး ပါဗျာ။ကျုပ်ပြောတာကို သေသေချာ</p>
<p> ချာ နားထောင်ြပ်ီးမှ ဒီကောင်က ကျုပ်မျက်နှာကို
    စေ့စေ့</p>
<p> ကြည့်ပြောတာဗျ။</p>
<p> " ကိုကြီးတာတေ ခဗျားပြောတာမှားတယ်ဗျ "</p>
<p> "ဟေ့ ဘာဖြစ်လို့တုံးကွ ခွာမဲရ "</p>
<p> "ကိုကြီးတာတေတို့ မြေကျင်းထဲမှာ မြှုပ်ထားတဲ့ လူသေတွေက</p>
<p> ရွာထဲကို ပြန်လာနိုင်တယ်ဗျ။ဒီအတိုင်းပြန်လာတာတော့</p>
<p> မဟုတ်ဘူးဗျ။ အရူးဖြစ်ပြီး ပြန်လာတာဗျ "</p>
<p> " ဟေ ဟုတ်လား ကွ ခွာမဲရ ၊ ဒီအရူးတွေကိုမင်းမြင်ရတာပေါ့</p>
<p> ဟုတ်လား "</p>
<p> " ကျုပ်မြင်ရတယ် ကိုကြီးတာတေ ရ "</p>
<p> "ခွာမဲ မင်းကို ငါပြောမယ်၊ မင်းသရဲဆိုတာကြားဖူးလား"</p>
<p> " ဟာ...ကြားဖူးတာပေါ့ ကိုကြီးတာတေရ ၊ သရဲဆိုတာလူတွေ</p>
<p> ကို လန့်သွားအောင် ခြောက်တာဗျ။ကျုပ်တွေ့တာက
    သရဲ</p>
<p> မဟုတ်ဘူးဗျ။သူတို့ဟာ လူလိုပဲ လျှောက်သွားနေတာဗျ။</p>
<p> ခွေးတောင်ဟောင်ရင် ကြောက်လို့ ထွက်ပြေး
    သေးတယ်"</p>
<p> ကျုပ်ပြောတာကို ဒီကောင်မယုံဘူးဗျ။ဒါနဲ့ ကျုပ်လည်း ဘာမှ</p>
<p> ထပ်မပြောတော့ဘဲ သူပြောတဲ့အတိုင်းအရူးလို့ပဲထားလိုက်</p>
<p> ရတာပေါ့ဗျာ။</p>
<p> ဘာလိုလိုနဲ့ ခွာမဲတောင် ရှစ်နှစ် ကိုးနှစ်အရွယ်
    ရောက်လာပြီ</p>
<p> ဗျ။ကျုပ်နဲ့တွေ့ရင်တော့...</p>
<p> " ခွာမဲ မင်းအရူးတွေ တွေ့သေးလား "</p>
<p> လို့ ကျုပ်ကမေးရင် ခွာမဲက...</p>
<p> " ဟာ...တွေ့တာပေါ့ ကိုကြီး တာတေရ။ ဟိုတလောက</p>
<p> ကျုပ် ဖထီးနဲ့ ယာထဲလိုက်သွားတာထိန်ပင်ကြီးပေါ်မှာ ထိုင်</p>
<p> နေတဲ့ အရူးမကြီး တစ်ယောက် တွေ့ခဲ့သေးသဗျ။အရူးမကြီး</p>
<p> က ဆံပင်ဖားလျားကြီးချပြီး ထိုင်နေတာဗျ။ဟိုးရွာမြောက်ဘက်</p>
<p> က ထန်းပင်တွေ ကို လှမ်းကြည့်နေတာဗျ။ဖထီးနဲ့
    ကျုပ်နဲ့ </p>
<p> အဲ့ဒီ့ ထိန်ပင်ကြီးအောက်က ဖြတ်ပြီး လှည်းမောင်းလာတာ</p>
<p> တောင် ကျုပ်တို့လှည်းကိုငုံ့မကြည့်ဘူးဗျ "</p>
<p> " သြော် ခွာမဲရယ် ၊ အဲ့ဒီ့မိန်းမကြီးက မင်းပြောသလို ရူးနေတာ</p>
<p> ဆိုရင် သူကြည့်ချင်ရာတွေ ကြည့်နေမှာပေါ့ကွ "</p>
<p> " ဟုတ်တယ်ဗျ ၊ ဟုတ်တယ် "</p>
<p> " ဒါနဲ့ နေဦးကွ ခွာမဲရ ၊ ထူးထူးခြားခြား အရူးတွေ အရူးမတွေ</p>
<p> တွေ့ရင် ကိုကြီးတာတေကို ပြောဦးနော် ခွာမဲ "</p>
<p> " ပြောမယ် ပြောမယ် "</p>
<p> ခွာမဲက သူပြောထားတဲ့အတိုင်း ကျုပ်ကို တကယ်ပြော</p>
<p> တာဗျို့။</p>
<p> " ကိုကြီးတာတေ ၊ ကိုြက်ီးတာတေ "</p>
<p> ကျုပ်ဝိုင်းထဲမှာ အမေ့ကို ကူပြီး မြေပဲတွေ လှမ်းနေတာဗျ။
</p>
<p> ဝိုင်းဝကနေ ကျုပ်ကို လှမ်းခေါ်တာ ဘယ်သူတုံးလို့ ကျုပ်</p>
<p> လှည့်ကြည့်ကြည့် လိုက်တယ်။ အမေတောင်ကျုပ်လိုပဲ</p>
<p> လှည့်ကြည့် သဗျ </p>
<p> " ဟဲ့ တာတေ ဒါ ဘယ်သူ့ခလေးတုံး ၊ နင့်ကိုသိနေပါလား"</p>
<p> " တောင်ပိုင်းက စောသာအေးသေးလေးပါဗျ "</p>
<p> " သြော် ကရင်မသား ခွာမဲလေးလား "</p>
<p> " ဟုတ်တယ် ဟုတ်တယ် ခွာမဲလာကွာ။ ဝင်ခဲ့ ဝင်ခဲ့ "</p>
<p> " ဟဲ့ ခွာမဲ နင့်အမေ ကရင်မ နေကောင်းလား "</p>
<p> " ကောင်းတယ်ဗျ အရီးရဲ့ ၊ ဒီနေ့ဖထီးနဲ့ ယာထဲလိုက်သွား</p>
<p> တယ် "</p>
<p> " သြော်....အေးအေး ခဏ နေဦးနော်၊ အရီးအိမ်ပေါ်မှာ
</p>
<p> ငှက်ပျော်သီး သွားယူလိုက်ဦးမယ်၊ ဘန့်ဘွေးကုန်းက ပုမ</p>
<p> တို့လာရောင်းလို့ဝယ်ထားလိုက်တာ ၊လွှတ်ချိုတာ "</p>
<p> အမေက ပြောရင်းအိမ်ပေါ်တက်ပြီး ခွာမဲစားဖို့ ငှက်ပျောသီး</p>
<p> သွားယူတယ်။</p>
<p> "ခွာမဲ မင်းငါ့ဆီ အလည်လာတာလား။မင်းက ငါ့ဆီ</p>
<p> မလာစဖူးလာလည်တော့ ကိုကြီးတာတေက အံ့သြ</p>
<p> သွားတာ ခွာမဲ ရ"</p>
<p> " ကျုပ်ကိုကြီးတာတေကို ပြောစရာရှိလို့ဗျ။ကိုကြီးတာတေက</p>
<p> ကျုပ်ကိုပြောထားတယ်မို့လား ၊ ထူးခြားတဲ့အရူးမတွေ၊</p>
<p> အရူးတွေ တွေ့ရင်ပြောပါလို့လေ "</p>
<p> " အေးလေ ကိုကြီးတာတေ ခွာမဲကိုပြောထားတယ်လေ"</p>
<p> " ကျုပ်အဲ့ဒီ့ကိစ္စလာတာဗျ "</p>
<p> " ဟေ ဟုတ်လား ကွ ခွာမဲရ ၊ မင်းခုတလော ထူးထူးခြားခြား</p>
<p> အရူးတွေ့လို့လားကွ "</p>
<p> အမေလာပေးတဲ့ ရခိုင်ငှက်ပျော်သီးကို လှမ်းယူပြီး ခွာမဲက</p>
<p> ချက်ချင်း စားတာဗျ။ ခွာမဲတို့ ကရင်တွေက ပွင့်လင်းတယ်</p>
<p> ဆိုတာ ကျုပ်သိပြီးသားပါဗျာ။ ဟန်ဆောင်ပန်ဆောင်
    ဘယ်</p>
<p> တော့မှ မလုပ်ကြဖူးဗျ ။</p>
<p> " ကိုကြီးတာတေ ဟိုတလောက မီးတွင်းထဲမှာ သေသွား</p>
<p> တဲ့ အနောက်ပိုင်းက မရွှေစိန်ကို သိတယ်မို့လားဗျ "</p>
<p> "ဟာ မသိဘဲ နေမလားကွ ခွာမဲရ ငါသိတာပေါ့ "</p>
<p> " အဲ့ဒီ မရွှေစိန် သေတုန်းက မြေကျင်းတူးပြီး
    မြှုပ်တဲ့လူတွေ</p>
<p> ထဲမှာ ကိုကြီး တာတေပါလားဗျ "</p>
<p> " ဟ ခွာမဲရ ကိုကြီးတာတေ က ဦးဆောင်ပြီး လုပ်တာပဲလေ</p>
<p> ကွာ "</p>
<p> "ဒါဆိုရင်တော့ သွားပြီဗျ "</p>
<p> " ဟေ ဘာဖြစ်လို့တုံးခွာမဲရ "</p>
<p> " ကိုကြီးတာတေတို့ မြေကျင်းကို ဖုံးတာမလုံလို့ ဖြစ်မှာပေါ့ဗျ "</p>
<p> " ဟေ ဟုတ်လားကွ၊ ဘာဖြစ်လို့တုံးကွ "</p>
<p> " ဘာဖြစ်ရမှာတုံးဗျ။ သေသွားတဲ့ မရွှေစိန်ကြီး ရွာထဲကို</p>
<p> ပြန်ရောက်လာလို့ပေါ့ဗျ "</p>
<p> " ဟေ...ဟုတ်လား "</p>
<p> "ဟုတ်ပါ့ဗျာ..၊ တစ်ကိုယ်လုံး ဆနွင်းတွေဝါထိန်လို့"</p>
<p> " ဟေ ဟုတ်လားကွ ခွာမဲရ၊ သူလည်း ရူးနေတာပဲလားကွ</p>
<p> ခွာမဲရ "</p>
<p> "ရူးနေတာပေါ့ဗျ။ ဆံပင်ကြီး ဖားလျားချလို့ဗျာ၊ နေဦးဗျ ကျုပ်</p>
<p> ပြောဦးမယ်။ မရွှေစိန်က ရွာထဲကို သူတစ်ယောက်တည်း</p>
<p> လာတာမဟုတ်ဘူး ကိုကြီးတာတေ ရ "</p>
<p> " ဟေ ဟုတ်လား ။သူနဲ့တူတူတခြားဘယ်သူပါလာလို့တုံးကွ"</p>
<p> "အရူးမကြီးတစ်ယောက်ပါလာတယ်ဗျ။အဲ့ဒီအရူးမကြီးက</p>
<p> လွှတ်ကြောက်စရာကောင်းတယ်ဗျ။ဆံပင်ဖားလျားကြီးနဲ့ </p>
<p> မျက်လုံးပြူးပြူးကြီးဗျ။ သူ့မျက်လုံးကြီးက နီရဲနေတာ</p>
<p> ကိုကြီးတာတေရ ။ မတ်တတ်ရပ် ပြီးမသွားနိုင်ဘူးဗျ။ဒူးကြီး</p>
<p> နှစ်လုံးထောင်ပြီး
    လက်နှစ်ဖက်ထောက်သွားတာဗျ။ပြီးတော့</p>
<p> အဝတ်အစား လည်းမပါဘူးဗျ။ အဲပြောရဦးမယ်။ အဲ့ဒီ့အရူး</p>
<p> မကြီးက သစ်ပင်တတ်တာ တော်တော်
    ကျွမ်းကျင်တယ်ဗျ။</p>
<p> သစ်ပင်ပေါ်တက်ရင် ကုန်းကုန်းကြီးတက်သွားတာ၊</p>
<p> လှစ်ခနဲ လှစ်ခနဲ နေတာ ပြန်ဆင်းရင်လည်းဇောက်ထိုးကြီး
</p>
<p> ဆင်းလာတာဗျို့။ မြန်ချက်တော့ဗျာ "</p>
<p> " အဲ့ဒီ့သရဲမ၊ အဲ...အဲ့အရူးမကြီးက မရွှေစ်ိန်နဲ့လိုက်လာ</p>
<p> ကြာလား "</p>
<p> " ဟုတ်တယ်ဗျ။ မရွှေစိန်နောက်ကလိုက်လာတာ၊
    သစ်ပင်</p>
<p> အမြင့်ကြီးတွေတွေ့ရင် လှစ်ကနဲ လှစ်ကနဲ တက် လိုက်၊
</p>
<p> ပြန်ဆင်းလိုက်လုပ်နေတာဗျ "</p>
<p> " မင်း ဘယ်တုန်းက တွေ့တာလဲ ခွာမဲ "</p>
<p> " ကျုပ်တွေ့တာ နှစ်ညရှိပြီဗျ။ ဒီညလည်း လာဦးမယ်ထင်တယ်"</p>
<p> ခွာမဲပြောတာကို ကျုပ်ခေါင်းညိတ်လိုက်တယ်။ပြီးတော့</p>
<p> စဉ်းစားတယ်။
    ချက်ချင်းသဘောပေါက်သွားတယ်။မရွှေစိန်က</p>
<p> မီးတွင်းထဲမှာ သေတာဆိုတော့ ကလေးကျန်ရစ်ခဲ့တယ်ဗျ။</p>
<p> သူ့ကလေးကို သူ့ဆီခေါ်ချင်လို့ လာလာကြည့်တာဖြစ်မယ်ဗျ။</p>
<p> အဲ့ဒါ ကို တစ္ဆေ ဘဝမှာတွေ့တဲ့ သရဲမကြီးတစ်ယောက်က</p>
<p> မရွှေစိန်ကိုကူညီဖို့ လိုက်လာတာဖြစ်မယ်ဗျ။ ကလေးရဲ့</p>
<p> ဝိညာဉ် ကိုမရွှေစိန်က ရအောင်မနှုတ်တတ်ရင်တောင်
</p>
<p> သူနဲ့ပါလာတဲ့ သစ်ပင်ပေါ်ကနေ ဇောက်ထိုးဆင်းနိုင်တဲ့</p>
<p> သရဲမကြီးကတော့ ကလေးဝိညာဉ်ကို ရအောင်နှုတ်မှဗျ။</p>
<p> ခွာမဲက ကျုပ်နဲစကားပြောပြီး ပြန်သွားတယ်။</p>
<p> ညဆယ်တစ်နာရီလောက်မှာ ရွာထဲက ခွေးသံတွေ ကြား</p>
<p> ရရောဗျ။ ကျုပ်လည်းမျက်ကွင်းဆေးကွင်းပြီး
    ရွာထဲကိုထွက်ခဲ့</p>
<p> တယ်။ ဆေးလွယ်အိတ်လည်းလွယ်လို့ပေါ့ဗျာ။</p>
<p> ကျုပ်က မရွှေစိန် တို့ဝိုင်းဘက်က်ိုထွက်ခဲ့တယ်။
    မရွှေစ်ိန်တို့</p>
<p> ဝိုင်းနဲ့ မျက်နှာချင်းဆိုင်က ဘိုးတင်ရွှေတို့
    ဝိုင်းထဲကဝင်ပြီး</p>
<p> အခြေအနေကို စောင့်ကြည့်နေလိုက်တယ်။</p>
<p> " ဝူး ၊ ဝူး ၊ ဝူး ၊ ဝူး "</p>
<p> ဟော....ခွေးတွေအူပြီဗျို့။ ဟော ဟော ခွာမဲပြောတဲ့ </p>
<p> သရဲမကြီးဗျို့။ ဆံပင်ဖားလျားနဲ့ ကိုယ်လုံးတီးကြီးဗျာ။ မတ်တပ်</p>
<p> ရပ်သွားတာမဟုတ်ဘူးဗျ။ မျောက်တွေ မြေကြီးပေါ်မှာ</p>
<p> ခုန်သွားသလို သွားတာဗျ။ မြန်လိုက်တာမှ ရိပ်ခနဲ ရိပ်ခနဲ</p>
<p> နေတာပဲ။ဟော....သူ့နောက်ခပ်လှမ်းလှမ်းမှာ
    မရွှေစ်ိန်ဗျ။</p>
<p> ဆနွင်းရောင်ဝါဝါကြီးဗျို့။</p>
<p> အံ့ရောဗျာ ၊ ခွာမဲဆိုတဲ့ ကလေးက ဒီသရဲတွေကို ဒီအတိုင်း</p>
<p> မြင်နေရတာဗျ။ သရဲကို သရဲမှန်းမသိဘဲ အရူးတွေကြီးဘဲ</p>
<p> ပြောနေတာဗျို့။မရွှေစ်ိန်ရော ၊ သရဲမကြီးရော
    မရွှေစိန်တို့ </p>
<p> အိမ်ရှေ့မှာရပ်ပြီး အိမ်ကို
    စိုက်ကြည့်နေတဲ့ပုံပဲဗျ။ကျုပ်စိုးရိမ်</p>
<p> သွားတာအိမ်ထဲမှာရှိတဲ့ မရွှေစိန်ရဲ့ ကလေးအတွက် ကျုပ်</p>
<p> တော်တော် ကို စိုးရိမ်သွားတာဗျို့။</p>
<p> ကျ ုပ်ဘာလုပ်ရင် ကောင်းမလဲလို့ တွေးနေမိတယ်။ည
    ရှစ်နာရီ</p>
<p> လောက်ရှိတော့ မရွှေစိန်ရော သရဲမကြီးရော ပြန်ထွက်သွား
</p>
<p> ကြရောဗျ။ ကလေးတော့ ဘာမှမဖြစ်လောက်ဘူးထင်ရတာပဲဗျ</p>
<p> အဲ့ဒီညအိမ်ရောက်တော့ ကျုပ်အိပ်ရာမဝင်ခင် မဖဲဝါ ကျ
    ုပ်ကို</p>
<p> ပေးထားတဲ့ ကိုယ်ခွဲရုပ်ကို ကိုင်ြပ်ီး မဖဲဝါ
    ကိုပင့်လိုက်တယ်။</p>
<p> " သင်္ချိ ုင်းရှင်မ မဖဲဝါ ခဗျာ။ ကျုပ်တို့ထနောင်းကုန်းမှာ
    မကြာခင်</p>
<p> က မရွှေစိန်ဆိုတဲ့ မိန်းမတစ်ယောက် ကလေးမီးဖွားရင်း</p>
<p> မီးတွင်းမှာ သေသွားတယ် ဗျ။အခု မရွှေစိန် သရဲမနဲ့</p>
<p> ကြောက်စရာကောင်းတဲ့ အခြားသရဲမကြီးတစ်ယောက်</p>
<p> ညတိုင်း ကျုပ်တို့ရွာထဲ ဝင်လာပြီး မရွှေစ်ိန်ရဲ့ ကလေးကို</p>
<p> ဝိညာဉ် နှုတ်ဖို့ လုပ်နေလို့ဗျ။ အဲ့ဒီ့ကိစ္စကို မဖဲဝါ ကူညီပေးပါ။</p>
<p> ကလေးအတွက်ကျုပ်စိတ်ထဲမှာ အတော်ကိုစိုးရိမ်နေလို့ပါ "</p>
<p> အိပ်ပျော်သွားတာနဲ့ကျုပ်အိမ်မက်မက်တော့တာပဲဗျို့။
</p>
<p> လေတွေ တဝီးဝီးတိုက်နေတဲ့ကြားမှာ
    အရွက်လေးတစ်ရွက်</p>
<p> တောင် မလှုပ်တဲ့ ဆယ်နှစ်ရာသီအဝါပင်ကြီးအောက်မှာ</p>
<p> မဖဲဝါရပ်နေတယ်။ ကျုပ်ကိုအိမ်မက်ပေးတဲ့အတိုင်း မဖဲဝါက</p>
<p> ကျုပ်နဲ့ ရွယ်တူ ကောင်မလေးပုံစံ ဖန်ဆင်း ပြီး
    ပြနေကျဗျ။</p>
<p> "တာတေ ၊ မရွှေစ်ိန်က ကလေးကိုရအောင်ခေါ်ဖို့
    လုပ်နေတာ</p>
<p> သူ့မှာ အစွမ်းမရှိဘူးဟဲ့ ၊ ဒါကြောင့်မီးလောင်ကုန်းသင်္ချိ ုင်းထဲ</p>
<p> က ဘန့်ဘွေးပင်သရဲမကို အကူအညီတောင်းတာ၊ ဒါပေမဲ့</p>
<p> အိမ်ထဲကို သူတို့ဝင်လို့မရသေးဘူး။ဝင်သွားတာနဲ့ ကလေးကို</p>
<p> ဝိညာဉ် နှုတ်လိုက်မယ်။ နင်သွားပြီး အိမ်ကို
    စည်းသေသေချာ</p>
<p> ချာ ချထားလိုက်။ မနက်ဖြန် ညကျရင် ဒီကောင်မတွေကို </p>
<p> ငါရွာပြင်ကနေ လှမ်းခေါ်ပြီး
    ကောင်းကောင်းဆုံးမလိုက်မယ်"</p>
<p> အိမ်မက်လည်းဆုံး ၊ ကျုပ်လည်းနိုး ၊ မိုးလည်းလင်းတာပါပဲ</p>
<p> ကျုပ်မရွှေစိန်တို့အိမ်ကို သွားပြီး သူ့ယောကျ်ားကိုမှိန်ကိုယ</p>
<p> အကျိုးမကြောင်းပြောလိုက်တယ်။ကိုမှိန်ဆိုတာ ကျုပ်ပြောတာ</p>
<p> ကို ကြားတော့ ငိုလိုက်တာဗျ။</p>
<p> " ဖြစ်မှ ဖြစ်ရလေ မရွှေစိန်ရယ်၊ ငါဘာလုပ်ရမှာတုံးတာတေ</p>
<p> ရယ် "</p>
<p> " မရွှေစိန် အတွက် ဆွမ်းထပ်သွပ်ဗျ။
    ကလေးအတွက်တော့</p>
<p> ကိုကြီးမှိန် မစိုးရိမ်နဲ့ ၊ ဒီည မဖဲဝါကိုယ်တိုင် လိပ်ပြာခွဲပေး</p>
<p> လိုက်မယ် "</p>
<p> ကျုပ်က သစ်စုန်း ဆေးတောင့်ကို
    အပ်ကလေးနဲ့ခြစ်ပြီး</p>
<p> ရေပုံးထဲမှာ ဖျော်လိုက်တယ်။ ပြီးတော့ခွက်ကလေးနဲ့</p>
<p> ဆေးတော်ရည်ကိုခပ်ပြီး
    ဝိုင်းကိုစည်းချလိုက်တယ်။အိမ်ကို</p>
<p> လည်းစည်းချတယ်။ အဲ့ဒီညတော့ ကျုပ်ကိုမှိန်တော့ အိမ်ထဲက</p>
<p> ပဲ ဝင်ပြီးတော့
    စောင့်ကြည့်တာပေါ့ဗျာ။ညသန်းခေါင်ကျော်
</p>
<p> တော့ လာတာပဲဗျို့။ ခွေးတွေလည်းအူလိုက်တာမပြောပါနဲ့</p>
<p> တော့ဗျာ။</p>
<p> " ဝူး ၊ ဝူး ၊ ဝူး ၊ ဝူး "</p>
<p> ဟော...ရောက်လာကြာပြီဗျို့။မျောက်လိုခုန်ခုန်သွားတဲ့</p>
<p> သရဲမကြီးရော ၊တစ်ကိုယ်လုံး ဆနွင်းလို ဝါထိန်သွားတဲ့သရဲမ</p>
<p> မရွှေစိန် ရော ဝိုင်းရှေ့မှာရပ်ပြီးအိမ်ကို
    ကြည့်နေကြတာဗျ။</p>
<p> ကျုပ်ကဆေးလွယ်အိတ်ထဲက မဖဲဝါရဲ့ ကိုယ်ပွားရုပ်ကလေး</p>
<p> ကို ထုတ်ယူပြီးမဖဲဝါကို ပင့်လိုက်တယ်</p>
<p> "သင်္ချိ ုင်းရှင်မကြီးဗျာ။သရဲမရွှေစိန်နဲ့ဟိုသရဲမကြီး
    ရောက်နေ</p>
<p> ပါပြီဗျာ။ ထနောင်းကုန်းက ကျုပ်တာတေ အကြောင်းကြား</p>
<p> ပါတယ်ဗျာ "</p>
<p> ကျုပ်လက်ထဲမှာ ကိုင်ထားတဲ့ မဖဲဝါရဲ့ ကိုယ်ပွားရုပ်ကလေး</p>
<p> ဆတ်ကနဲ တုန်သွားတယ်ဗျ။</p>
<p> " အီး ၊ အီး ၊ အီး ၊ အား ၊ အား "</p>
<p> ဟော...မဖဲဝါရဲ့ အသံကြီးဗျ။ ရွာပြင်က ကြားရတာ။ဟာ...</p>
<p> သရဲမကြီးချာကနဲ လှည့်ပြီးပြေးပြီဗျို့။ဟော...သရဲမမရွှေစိန်</p>
<p> လည်း လိုက်သွားတယ်ဗျ။</p>
<p> " အီး ၊ အီး ၊ အား ၊ အား ၊ အီး ၊ အား အား "</p>
<p> ဟာ...မဖဲဝါလည်းရွာပြင်က အော်ခေါ်နေပြီဗျို့။</p>
<p> သွားပြီဗျို့။သွားပြီ။ ကလေးအတွက်တော့ လုံးဝစိတ်ချသွား</p>
<p> ရပြီပေါ့ဗျာ။ ခဏနေတော့ ကလေးကိုရင်ခွင်ထဲမှာ
    ပွေ့ထားြပ်ိး</p>
<p> မအိပ်နိုင်အောင်ဖြစ်နေတဲ့
    ကိုမှိန်ကကျုပ်ကိုမေးတယ်ဗျ။</p>
<p> "တာတေ ဘယ်လိုတုံး ညီလေးရဲ့ "</p>
<p> " ကိုကြီးမှိန်ရေ သွားပြီဗျ။မဖဲဝါကြီးခေါ်သွားပြီ ၊ ကလေးကို</p>
<p> လိပ်ပြာခွဲပေးလိုက်ပြီ။ မရွှေစိန် အတွက်သာအလှူအတန်း</p>
<p> လုပ်ပြီး အမျှဝေလိုက်ပေတော့ဗျာ။။</p>
<p> တစ်ညလုံးမအိပ်ခဲ့ရတော့ အိမ်ရောက်တာနဲ့
    ကျုပ်လည်းအိပ်</p>
<p> တော့တာပေါ့ဗျာ။အိပ်မပျော်ခင်မှာ မွေးကတည်းက
    သရဲမြင်</p>
<p> တဲ့ ခွာမဲ ဆိုတဲ့ကောင်လေးကို သတိရလိုက်သေးတယ်ဗျာ။
</p>
<p> Credit-တာတေ (တစ္ဆေ မျက်လုံးမဂ္ဂဇင်း )</p>
<p> Text writing thet tant tar yar</p>
<p> (Copy ကူးချင်ရင် credit တွေ ပေးြပ်ီးယူပါ )</p>
</div>