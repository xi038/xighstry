<h3>မင်စာဆိုးပေ</h3> ရာသီက
ဆောင်းဦးပေါက်ကလေးဗျ။<br> ဒီရာသီဆိုရင် ကျုပ်တို့အညာမှာက<br> အသီးအနှံတွေ ပေါချက်ဗျာ။ ဟိုရွာ ဒီရွာက<span
    class="text_exposed_hide">...</span><span class="text_exposed_show"><br> အသီးအနှံစိုက်တဲ့လူတွေက ခူးကြ ဆွတ်ကြ<br>
    မြို့ဈေးသွားပြီး ရောင်းကြချကြပေါ့ဗျာ၊<br> မြို့မဈေးကြီး အနောက်ဘက်မှာက<br> ကုက္ကိုပင်ကြီးတွေ ပေါက်နေတဲ့ <br>
    ကျောက်တိုင်ကွင်း ရှိတယ်။<br> <br> ကျောက်တိုင်က လွတ်လပ်ရေး အထိမ်းအမှတ်<br> ကျောက်တိုင်ဗျ။ အဲဒီကျောက်တိုင်
    ကွင်းထဲမှာ<br> ငါးရက်တစ်ဈေး ရှိတယ်လေဗျာ။ ကျုပ်တို့<br> အညာဒေသက မြို့တွေရဲ့ ဈေးဓလေ့ကလေးပေါ့ဗျာ။<br>
    အနီးအနားမြို့တွေမှာ ဈေးနေ့ကလည်း မတူဘူးဗျ။<br> တစ်ရက်စီခွဲထားတာ။<br> <br> ဒါမှလည်း ဈေးနေ့လိုက်ရောင်းတဲ့
    လူတွေက<br><span> မြို့တစ်မြို့ကနေ တစ်မြို့ကို ကူးပြီးရောင်းနိုင်တာပေါ့ဗျ</span><wbr><span
        class="word_break"></span>ာ။<br> ယက်ကန်းရက်တဲ့ လူတွေကလည်း ဈေးနေ့မှာ<br> သွားပြီး ဝါတောင့်တွေ ဝယ်ကြရတယ်<br>
    ဝါဂွန်းဘိုင်တောင့်တွေကို ပြောတာဗျ။<br> <br> အဲဒီဘိုင်းတောင့်တွေကမှ ရစ်နဲ့ ချည်ငင်ကြရတာပေါ့ဗျာ။<br> အဲဒီချည်ကိုမှ
    ကြိုက်တဲ့အရောင်ဆိုးပြီး <br> ယက်ကန်းစင်မှာ ခတ်ကြတာပေါ့ဗျာ။<br> အညာစောင်တွေ ၊ အညာတဘက်တွေ၊<br>
    ဖျင်ကြမ်းပိတ်စတွေပေါ့ဗျာ။<br> <br> ချွေးတရွှဲရွှဲထွက်နေတဲ့ ကျုပ်တို့အညာသားတွေ<br> အတွက်ကတော့ ဖျင်ကြမ်းအင်္ကျ ီက
    အကောင်းဆုံးပဲဗျ။<br> ချွေးစုပ်တယ်။ လေဝင်တယ်လေဗျာ။<br> မြောက်လေကလေး သုတ်လိုက်တဲ့ အချိန်တော့<br> စိမ့်သွားသားဗျ။
    ဒါပေမဲ့ ဒီအအေးလောက်တော့<br> ကျုပ်တို့ အညာသားက နေလို့ကောင်းရုံပဲ<br> ရှိတာဗျ။<br> <br> ကျုပ်က မိုးလင်းတာနဲ့
    ထမင်းကြမ်းက<br> စားပြီးသားဗျ။ အမေလုပ်ထားတဲ့ ငရုပ်သီးလေးနဲ့<br> ထောင်းထားတဲ့ ပဲပုတ်သုတ်ကလေးနဲ့ပေါ့ဗျာ။
    ကြက်သွန်နီဥကြီးကြီးလေးနဲ့ သုတ်ထားတာဗျ။<br> <br> ပဲဆီမွှေးမွှေးလေး ဆမ်းထားတော့ ပဲပုတ်ကလေးက<br>
    ပိုမွှေးနေတော့တာပေါ့ဗျာ။ လက်ဖက်ခြောက်<br> ကောင်းကောင်း ခတ်ထားတဲ့ ရေနွေးကြမ်း<br> ပူပူလေးကို
    မှုတ်မှုတ်သောက်လိုက်<br> ပဲပုတ်နဲ့ ထမင်းကြမ်း လေးစားလိုက်နဲ့ပေါ့ဗျာ။<br> စားသောက်လည်းပြီးရော နဂါးဆေးပေါ့လိပ်<br>
    ကလေးသောက်လိုက်ရင် တကယ့်စည်းစိမ်ပါပဲဗျာ။<br> ကျုပ်က နဂါးဆေးပေါ့လိပ်ကလေးဖွာရင်း<br> ဟိုတွေး သည်တွေးနဲ့
    အညာသားစည်းစိမ်ကို<br> ခံနေတာဗျ။<br> <br> "တာတေရေ၊ သူငယ်ချင်း"<br> <br> ဝိုင်းဝက ကျုပ်ကို ခေါ်နေတာဗျ။
    ဘယ်သူပါလိမ့်လို့<br> ကျုပ်က ကြည့်လိုက်တော့ ဘန့်ဘွေးကုန်းက<br> ကျုပ်သူငယ်ချင်း သိန်းဇော်ဗျ။ သိန်းဇော်နဲ့<br>
    ကျုပ်နဲ့က မြို့ကျောင်းအတူတူတက်ခဲ့တဲ့<br> သူငယ်ချင်းတွေလေဗျာ။ ဟိုတုန်းကတော့<br> ကျုပ်ကလည်း ဒီကောင့်အိမ်ကို
    မကြာမကြာ<br> ရောက်တယ်ဗျ။<br> <br> ဒီကောင်ကလည်း ကျုပ်အိမ်ကို မကြာမကြာ<br> ရောက်တယ်။ အခုတော့ သူလည်း
    သူ့အိမ်အလုပ်တွေနဲ့<br> ကျုပ်ကလည်း ကျုပ်အလုပ်တွေနဲ့ ဆိုတော့<br> တစ်ယောက်ဆီကို တစ်ယောက် အရောက်<br><span>
        အပေါက်နည်းသွားတော့တာပေါ့ဗျ</span><wbr><span class="word_break"></span>ာ။<br> <br> "သိန်းဇော် လာလေ သူငယ်ချင်း
    "<br> <br> ဒီကောင်ကလည်း ခေါ်ရင်း ဝင်လာတာ<br> လှေကားတောင် ရောက်နေပြီဗျ။ ကျုပ်ထိုင်နေတဲ့<br> တန်းလျားမှာပဲ
    ဝင်ထိုင်တာဗျ။ ကျုပ်ကလည်း<br> နဂါးဆေးပေါ့လိပ်တစ်လိပ်နဲ့ မီးခတ်ကလေး<br> ကမ်းပေးလိုက်တယ်။ သိန်းဇော်ကလည်း<br>
    နဂါးဆေးပေါ့လိပ်ကလေး မီးညှိပြီး ဖွာလိုက်တယ်။<br> <br> "သိန်းဇော် မင်း ဘာစားခဲ့ပြီလဲ၊ ထမင်းကြမ်း<br> စားမလား"<br>
    <br> "ဟာ ငါ ထမင်းကြမ်း စားပြီးပြီကွ"<br> <br> "ဟဲ့ ဒါ ဘယ်သူတုံး၊ သိန်းဇော်လား၊<br> မလာတာတောင် ကြာပြီ"<br> <br>
    "ဟုတ်တယ် အရီးရေ၊ ဘိုးဉာဏ်ရော <br> စောစောစီးစီး ဘယ်သွားတုံး"<br> <br> "နင့်ဘိုးဉာဏ်က ဘိုးညီလေးတို့အိမ်က<br>
    ဘုန်းကြီး အာရုံဆွမ်းကပ်လို့ ဖိတ်ထားတာနဲ့<br> သွားတယ်ဟေ့၊ တရားနာမီအောင် လာပါလို့<br> ဘိုးညီလေးက မှာတာနဲ့ အစောကြီး
    ထသွားတာဟဲ့<br> သိန်းဇော်ရဲ့ "<br> <br> "ကျုပ်လည်း အဘနဲ့ ယာထဲလိုက်ဆင်းနေရတော့<br> အားတယ်လို့ သိပ်မရှိတော့ပါဘူး
    အရီးရာ"<br> <br> "အေးပေါ့ဟယ် ၊ လုပ်ရမှာပေါ့၊ မိဘတွေက<br> အသက်တွေရလာပြီလေ သိန်းဇော်ရဲ့၊ ကဲ ကဲ<br> ပြောကြဦး၊ အရီး
    အနောက်ပိုင်း သွားလိုက်ဦးမယ်၊<br> မပုတို့ပိုင်းမှာတော့ ဝက်သားသည်ရောက်နေလို့တဲ့<br> စောစောကပဲ မပုသား ကြွက်နီ
    လာပြောသွားတယ်"<br> <br> အမေက အညာတဘက်ကလေးတစ်ထည်ခြုံပြီး<br> ထွက်သွားတယ်။ ဒီတော့မှ သိန်းဇော်က ပြောတာဗျ။<br> <br>
    "ဟေ့ကောင် တာတေ၊ ငါလာတာ အကြောင်းရှိလို့ကွ"<br> <br> "အေး ငါလည်း ထင်တယ်၊ မင်း ခါတိုင်းလာရင်<br> ဒီလို စောစောစီးစီး
    လာတတ်တာမှ မဟုတ်တာ၊<br> ပြောပါဦးကွ၊ ဘာအကြောင်းတုံး"<br> <br> "ဒီလိုကွ ၊ ငါတို့ ဘန့်ကွေးကုန်းနဲ့ ထိန်ကုန်းနဲ့<br>
    ကြားက လှည်းလမ်းမှာ ညောင်မုတ်ဆိတ်ပင်ကြီး<br> တစ်ပင် ရှိတတ်လေကွာ"<br> <br> သိန်းဇော် ပြောတာကို ကျုပ်က ဇဝေဇဝါ
    ဖြစ်နေတာဗျ။<br> အဲဒီဘက်တွေလည်း မရောက်တာ ကြာနေပြီလေဗျာ။<br> <br> "ဟာ တာတေရာ၊ မင်းနဲ့ငါ
    မှိုကျင်းတွေ့တဲ့နားကလေကွာ"<br> <br> ဒီတော့မှ ကျုပ်မျက်စိထဲ မြင်သွားတော့တာဗျို့။<br> <br> "သြော် …အေး၊ သိပြီ
    သိပြီ
    ၊ ညောင်မုတ်ဆိတ်ပင်ကြီးကို<br> ငါမှတ်မိပြီ သိန်းဇော်ရ"<br> <br> "အေး အေး၊ မြို့ဘက်ကိုသွားတဲ့ လှည်းလမ်းနဲ့<br>
    ထိန်ကုန်းက ထွက်လာတဲ့ လှည်းလမ်းနဲ့ ဆုံတဲ့<br> နေရာနားပေါ့ကွာ"<br> <br> "သိပြီ သိန်းဇော်၊ ငါသိပြီ၊ အဲဒီနေရာမှာ
    <br> ဘာဖြစ်လို့တုံးကွ"<br> <br> "အဲဒီနားမှာလူတွေ တော်တော်ဒုက္ခရောက်နေကြတာကွ"<br> <br> "ဟေ…ဘာဖြစ်လို့တုံး"<br>
    <br> "ထိန်ကုန်းက လူတွေရော၊ ငွေတွင်းကုန်းတို့<br> မီးလောင်ကုန်းတို့ သာယာကုန်းတို့ ဝက်စုတို့က<br> လူတွေရော
    ငါးရက်တစ်ဈေး သွားရောင်းတိုင်း<br> ဝေလီဝေလင်းမှာ သရဲချည်း အခြောက်ခံနေကြရ<br> တာတဲ့ဟေ့"<br> <br> "ဟာ ဟုတ်လားကွ
    သိန်းဇော်၊ အဲဒီသတင်း<br> ငါမကြားဘူးကွ"<br> <br> "မင်းတို့ ထနောင်းကုန်းနဲ့က နည်းနည်းလှမ်းနေတာကိုး<br> တာတေရ၊
    ငါတို့ ဘန့်ဘွေးကုန်းနဲ့ ထိန်ကုန်းနဲ့က<br> နီးတယ်လေကွာ၊ လူတွေကလည်း နှစ်ရွာ တစ်ရွာ<br> သွားလာနေကြတာဆိုတော့
    သတင်းတွေက<br> နေ့တိုင်း ကြားနေရတာကွ"<br> <br> "ဘယ်လိုခြောက်တာတဲ့တုံး သိန်းဇော်ရဲ့"<br> <br> "ဟာ သရဲက လူတွေကို
    နောက်တာနေမှာကွာ၊<br><span> အဲဒီညောင်မုတ်ဆိတ်ပင်ကြီးနာ</span><wbr><span class="word_break"></span>းက
    ဖြတ်လျှောက်တဲ့<br> ဈေးသည်တွေ ဝမ်းလျားမှောက်တွေ လဲလို့လဲ၊<br> ဆိုင်းထမ်းတံပိုးနဲ့ ထမ်းလာတဲ့ ဘူးသီးတောင်း၊<br>
    ခရမ်းသီးတောင်းတွေ မှောက်ကုန်ကြတာတဲ့ကွ"<br> <br> "ဟာ …ဒီသရဲ တော်တော်ဆိုးတာပဲကွာ"<br> <br> "အေး လူတွေ အဲဒီလို
    ချော်လဲပြီး ကို့ယို့ကားယား<br> ဖြစ်ကုန်ရင် ကလေးရယ်သံလေးတစ်သံ ထွက်လာရော<br> တဲ့ဟေ့၊ရယ်လိုက်တော့မှ
    ခွက်ထိုးခွက်လန်ကို<br> ရယ်တာဆိုပဲကွာ"<br> <br> "ကလေးရယ်သံ ဟုတ်လား သိန်းဇော်၊<br> ဒါဆိုရင် မှင်စာလေးတစ်ကောင်
    လုပ်နေတာဖြစ်မယ်ကွ"<br> <br> "အေး မင်းတော့ သိနိုင်တယ်ဆိုပြီး ငါလာခဲ့တာကွ"<br> <br> "ပြီးတော့
    ဘာတွေလုပ်သေးတုံးကွ"<br> <br> "ဈေးရောင်းသွားတဲ့ နွားလှည်းတွေ အဲဒီနား<br><span> ရောက်ရင် နွားတွေက
        ဘာကိုလန့်မှန်းမသိဘူးတဲ့ဟေ့</span><wbr><span class="word_break"></span>၊<br> လန့်ပြီးပြေးတာ၊ လှည်းတွေ
    ဘယ်လိုမှကို<br> မောင်းလို့မရတော့တာတဲ့။ လှည်းပေါ်မှာ<br> အပြည့်အမောက်တင်လာတဲ့ ခရမ်းခေါင်သီးတွေ၊
    ခရမ်းချဉ်သီးတွေဆိုတာ လှည်းလမ်းမှာ <br> ကျကုန်ရောတဲ့ဟေ့၊ ဝေလီဝေလင်းထပြီး<br> ဈေးရောင်းထွက်ရတဲ့သူတွေ
    တော်တော်ကို<br> စိတ်ညစ်နေကြတာတဲ့ တာတေရ"<br> <br> "အေးပေါ့ကွာ၊ ဒီလောက်တောင် ဖြစ်နေတော့<br>
    စိတ်ညစ်နေကြတော့မှာပေါ့၊ ဒါနဲ့ ရွာသားတွေက<br> ဘာမှမလုပ်ကြဘူးကွ"<br> <br> "လုပ်တော့ လုပ်တယ်ကွ၊
    ထိန်ကုန်းကျောင်းက<br> ဘုန်းကြီးတွေပင့်ပြီး ပရိတ်တွေ ဘာတွေ ရွတ်တယ်တဲ့ကွ၊<br> တစ်လလောက်တော့ ငြိမ်သွားသတဲ့၊
    ပြီးတော့<br> အရင်အတိုင်း ပြန်လုပ်တာပဲတဲ့ကွ၊ ဘုန်းကြီးတွေ<br> ပရိတ်ရွတ်တာ နှစ်ခါတောင်ရှိပြီဆိုပဲ ခဏပဲ<br>
    ငြိမ်တယ်တဲ့ တာတေရ"<br> <br> "မင်းနဲ့ငါ တစ်ရက်သွားကြတာပေါ့ကွာ၊<br> အခြေအနေ အကဲခတ်ကြည့်ရမှာပေါ့လေ"<br> <br> ကျုပ်က
    သိန်းဇော်ကို ပြောလိုက်တာဗျ။<br> <br> "ဒါဆိုရင် ဘယ်လိုသွားမတုံး တာတေ"<br> <br> "အခုရက် ခြောက်တယ် ကြားလား"<br>
    <br> "ဟာ ပြီးခဲ့တဲ့ ဈေးနေ့ကတင် ထိန်ကုန်းက<br> ဘထွေး ဖိုးကြည် လှည်းမှောက်မလိုတောင်<br> ဖြစ်လို့တဲ့
    နှမ်းအိတ်တွေတင်ပြီး မြို့သွားပို့တာတဲ့၊<br> အဲဒီ ညောင်မုတ်ဆိတ်ပင်နားလည်း ရောက်ရော<br> နွားတွေ လန့်တာပဲကွာ၊
    ကြောက်စရာတောင်<br> ကောင်းတယ်ဆိုပဲ၊ လန့်ပြီး နွားတွေက <br> ထထခုန်တာတဲ့ဟေ့၊ ပြီးတော့ လှည်းကို<br> ဆွဲပြေးတာ
    မှောက်တော့မလို့တဲ့ကွာ၊<br> ဘထွေးဖိုးကြည် အထိန်းကောင်းလို့တဲ့၊<br> ဘထွေးလှည်းလည်း အဲဒီလို ဝရုန်းသုန်းကား<br>
    ဖြစ်ရော ကလေးရယ်သံလေးတစ်သံ<br> ထွက်လာပြီး ရယ်လိုက်တာတဲ့ကွာ၊<br> ဘထွေးလည်း စိတ်ဆိုးဆိုးနဲ့ ကော်တုတ်<br>
    ခဲ့တာဆိုပဲကြ"<br> <br> "နေပါဦးကွ၊ တခြားအချိန်တော့ မခြောက်ဘူးလား<br> သိန်းဇော်ရဲ့ "<br> <br> "ဟာ မခြောက်ဘူးကွ၊
    အဲဒီအချိန်တစ်ချိန်ပဲ<br> ခြောက်တာတဲ့၊ မနက်ဖြန်ဆို မြို့မှာ ဈေးနေ့ကွ<br> ဈေးလှည်းတွေ သွားကြမှာ"<br> <br> "ဟေ ၊
    ဒါဆိုရင်တော့ သိန်းဇော်ရေ၊<br> ဒီည ငါ မင်းတို့ အိမ်မှာ လာအိပ်ပြီး မနက်ကို<br> ဈေးလှည်းတွေ မထွက်ခင်
    အဲဒီနေရာကို<br> ရောက်အောင် သွားရမှာပဲ။ မင်းတို့ရွာကနေ<br> အဲဒီထိန်ကုန်းလှည်းဆုံကို ရောက်အောင်<br>
    ဘယ်လောက်လျှောက်ရမတုံး"<br> <br> "နာရီဝက်ပါပဲကွာ၊ ဒါထက် မပိုပါဘူး"<br> <br> "အေး ဒါဆိုရင် ဒီညနေ
    မင်းတို့အိမ်ကို<br> ငါလာခဲ့မယ်၊ မနက်ဖြန် မြို့မှာ ဈေးနေ့ဆိုတော့ "<br> <br> သိန်းဇော် ပြန်သွားတော့မှ ကျုပ်က
    ကျုပ်ရဲ့<br> ဆေးလွယ်အိတ်ကို မွှေရတော့တာပေါ့ဗျာ။<br> အဲဒီထဲမှာ ဆရာကြီး ဦးမင်းအောင် ကျုပ်ကို<br> ပေးခဲ့တဲ့
    တစ္ဆေထောင်ချောက်အင်း ရှိတယ်ဗျ။<br> ဟော တွေ့ပြီ။ သိမ်ဝင်သပိတ်ကွဲမှာ <br> ချထားတဲ့အင်းဗျ။<br> <br> (ဆရာကြီး
    ဦးမင်းအောင် အကြောင်းကို<br> သိချင်ရင်တော့ ကျုပ်ရေးခဲ့တဲ့ 'ကဝေဆယ့်နှစ်ကြိုး'<br> စာအုပ်မှာ ရှာဖတ်ကြည့်ဗျာ)<br>
    <br> ကျုပ်က တစ္ဆေထောင်ခြောက်အင်းကို <br> ယူလိုက်ပြီး ဘုရားစင်ရှေ့မှာ ဆရာကြီးတွေ<br> လုပ်ကြတဲ့အတိုင်း
    ဘုရားရှိခိုး
    မေတ္တာပို့၊<br> ပြီးတော့ အင်းနှိုးတဲ့မန္တန်ကို ရွတ်ရတာပေါ့ဗျာ။<br> <br> အမေနဲ့ အဘကို အကျိုးအကြောင်းပြောပြီး<br>
    ညနေစောင်းမှာ ဘန့်ဘွေးကုန်းကို ထွက်လာခဲ့တယ်။<br> သိန်းဇော်တို့အိမ်မှာ ညအိပ်လိုက်တယ်ဗျ။<br> မနက်ကျတော့ ကျုပ်နဲ့
    သိန်းဇော်နဲ့ သုံးနာရီလောက်<br> ထပြီး ထိန်ကုန်းဘက်ကို လာခဲ့ကြတယ်<br> <br> ထိန်ကုန်းအထိတော့ မသွားရပါဘူးဗျာ။<br>
    ထိန်ကုန်းက ထွက်လာတဲ့ လှည်းလမ်းကြောင်းနဲ့<br> ငွေတွင်းကုန်းဘက်ကနေ မြို့ကိုသွားတဲ့<br><span>
        လှည်းလမ်းကြောင်းဆုံတဲ့နေရာ</span><wbr><span class="word_break"></span>ကို ရောက်တော့<br> မြို့ဘက်သွားတဲ့
    လှည်းလမ်းဘေးမှာ <br> ညောင်မုတ်ဆိတ်ပင်ကြီးကို တွေ့တယ်ဗျ။<br> <br> အဲဒီနေရာမှာ ကျုပ်နဲ့သိန်းဇော်နဲ့
    မှိုတစ်ကျင်း<br> ရဖူးတယ်။ ဒီတုန်းက ထိန်ကုန်းက ကျုပ်တို့<br> သူငယ်ချင်း အောင်တင့်ရဲ့ညီတွေ ရှင်ပြုက<br> အပြန်
    မနက်အစောကြီး မှိုကျင်းတွေ့တာဗျ။<br> ဒီတုန်းက နှစ်ယောက်သား တင်းတောင်း<br> တစ်လုံးလောက် ရတယ်။ သိန်းဇော်က<br>
    ထိန်ကုန်းကို ကပျာကယာ ပြန်ပြေးပြီး<br> ခွဲတောင်းအစုတ်နှစ်လုံး တောင်းလာတယ်။<br> ကျုပ်တို့နှစ်ယောက် တစ်ယောက်ကို<br>
    ခွဲတောင်းတစ်လုံးစီ ရကြတာဗျ။ မှိုရတဲ့<br> မျက်နှာဆိုတာ အမှန်ပါပဲဗျာ။ ကျုပ်တို့<br> သူငယ်ချင်းနှစ်ယောက်
    ပျော်လိုက်ကြတာဗျာ။<br> <br> "တာတေရေ၊ ညောင်မုတ်ဆိတ်ပင်ကြီးတော့<br> ရောက်ပြီကွ၊ တို့ ဘယ်နေရာမှ နေရမှာတုံး"<br>
    <br> "ဟိုရှေ့က မြရာပင်တွေ နောက်က ကွယ်ပြီး<br> အခြေအနေကြည့်တာပေါ့ကွာ၊ ဒါမှ လှည်းလမ်းကို<br> မြင်နေရမှာ"<br> <br>
    ကျုပ်တို့နှစ်ယောက် ချုံကြီးလို ဖြစ်နေတဲ့<br> မြရာပင်တွေ ကြားမှာ ဝင်ပြီး ငြိမ်နေလိုက်ကြတာဗျ<br> လကလည်း သာလိုက်တာ
    ထိန်နေတာပါပဲဗျာ<br> လှည်းလမ်းကြီးကို အဖွေးသား မြင်နေရတာ<br> ဗျို့။ ကျုပ်တို့ရောက်ပြီး တော်တော်လေး<br> ကြာမှ
    ထိန်ကုန်းဘက်က လှည်းတစ်စီး<br> မောင်းလာတဲ့အသံ ကြားရတယ်ဗျ။ <br> ထိန်ကုန်းက လာတဲ့ လှည်းလမ်းက<br> လျှိုထဲက
    လာရတာဆိုတော့ လှည်းကို<br> မမြင်ရဘူးဗျ။ အသံပဲ ကြားရတာ။<br> <br> "ဟဲ့ နွား၊ ဟာ ညိုကြီး ပေကပ်ကပ်လုပ်ပြီး<br>
    တောက်"<br> <br> နွားငေါက်တဲ့အသံကို ကြားနေရတာဗျ။<br> ဒီတုန်းမှာပဲ ငွေတွင်းကုန်းဘက်ကလည်း<br> နွားငေါက်သံသဲ့သဲ့
    ကြားရတယ်ဗျ။<br> ငါးရက်ဈေးမှာ သွားရောင်းဖို့ ထွက်လာကြပြီ<br> ပေါ့ဗျာ။ ကျုပ်က မျက်ကွင်းဆေး ကွင်းလာတော့<br>
    ဟိုကြည့် ဒီကြည့် လုပ်နေရတာဗျ။ <br> ခုထိတော့ ဘာမှမတွေ့သေးဘူး။<br> <br> "ဟာ ဒီနွား တောက်၊ ဘေးကို မဆွဲနဲ့လေ၊<br>
    တည့်တည့်သွားပါဟ ၊ ဖြန်း "<br> <br> ထိန်ကုန်းက ထွက်လာတဲ့ လှည်းက <br> တော်တော်နီးလာပြီဗျ ။ ဟော ဟိုမှာ၊ ဟိုမှာ<br>
    ညောင်မုတ်ဆိတ်ကြီးပေါ်ကနေ ဆင်းလာတာဗျို့။<br> ဖြူဖြူလေးဗျ။ ကျုပ်စိတ်ထင် <br> ကြောင်တစ်ကောင်လို့ ထင်တာ။<br>
    လရောင်အောက်မှာ<br> သေသေချာချာ ကြည့်တော့မှ<br> ကြောင်မဟုတ်ဘူးဗျ။ ညောင်မုတ်ဆိတ်ပင်အောက်မှာ<br> မတ်တတ်ရပ်နေတာဗျ။
    နားရွက်ကလေး<br> နှစ်ဖက်က ကြောင်နားရွက်ကလေးတွေလို<br> ချွန်ချွန်လေးတွေဗျ။<br> <br> မျက်လုံးက နီနီရဲရဲ
    ပြူးပြူးလေးတွေဗျို့။<br> ပါးဖောင်းဖောင်းနဲ့ လူပုံစံဗျ။ လက်တိုတိုလေး<br> နှစ်ဖက်လည်း ပါတယ်။ လူလက်ပါပဲ။<br> <br>
    ဒါပေမဲ့ အောက်ပိုင်းက လူခြေထောက်လို<br> ခြေထောက်နှစ်ချောင်း မဟုတ်ပါဘူးဗျ။<br> အမြီးလိုလို တစ်ခုတည်း ၊
    အမြီးလိုလို<br> ခြေထောက်လိုလိုဟာကို မြေကြီးမှာ<br> ထောက်ပြီး လူရပ်သလို ရပ်နေတာပဲဗျ။<br> ကျုပ်စိတ်ထင်တော့
    မတ်တတ်ရပ်နေတဲ့<br> အရပ်က နှစ်ပေလောက်ပဲ မြင့်မယ်ထင်တယ်၊<br> ဖြူဖြူလေးပဲဗျ။ ကျုပ်လည်း မှင်စာကို<br> ခုမှ
    သေသေချာချာ တွေ့ဖူးတာဗျ။<br> အရင်တုန်းက တွေ့ဖူးပေမယ့် ကျုပ်စိတ်ထဲမှာ<br> ကြောင်လို့ပဲ ထင်တာ။ ကြောင်ပုံစံ<br>
    ဖန်ဆင်းထားတာလားတော့ မသိဘူးပေါ့ဗျာ။<br> <br> "ဟီ၊ ဟီ၊ ဟီ ၊ ဟီ"<br> <br> မှင်စာက ရယ်နေတယ်ဗျ။ ဟော သွားပြီ<br>
    သွားပြီ၊ လှည်းလမ်းအလယ်အထိ သွားပြီး<br> သူ့လက်ထဲက ကိုင်ထားတာလေးကို<br> မြေကြီးပေါ်မှာ ချလိုက်ပြီဗျ။
    ကျုပ်သေသေချာချာ<br> ကြည့်တယ်။ ကြက်တောင် အဖြူလေးဗျ။<br> (ကြက်တောင်ဆိုတာ ကြက်တစ်ကောင်ရဲ့<br> တောင်ပံက
    အမွှေးတစ်ချောင်းကို ပြောတာဗျ)<br> <br> ဒီကောင် ရွေ့သွားတာကို ကျုပ် သေသေချာချာကြည့်တော့<br> လမ်းလျှောက်တာ
    မဟုတ်ဘူးဗျ ။ လေထဲမှာ ရွေ့သွားတာ<br> ဒီကောင် ရွေ့တာ တော်တော်မြန်တယ်ဗျ။ လှစ်ကနဲ<br> လှစ်ကနဲ ဖြစ်နေတာ။ ဒီကောင်
    ညောင်မုတ်ဆိတ်ပင်ကြီး<br> အောက်မှာ ဝင်ပြီး ရပ်နေတာဗျ ။ သူချထားတဲ့<br> ကြက်တောင်အဖြူလေးနဲ့ သူရပ်နေတဲ့ ညောင်<br>
    မုတ်ဆိတ်ပင်ကြီးနဲ့ ဆိုရင် ဆယ်ပေလောက်<br> ဝေးမယ်ဗျ။ အောင်မယ် မှင်စာက လက်ကလေးတောင်<br>
    ပိုက်ထားလိုက်သေးတယ်ဗျို့။<br> <br> "ဟဲ့နွား ၊ အို ဘာဖြစ်တာတုံး ညိုကြီး၊<br> ဘာလို့ ဘေးကို ကပ်ရုန်းနေတာတုံး
    ဖြန်း"<br> <br> လာပြီဗျို့။ နွားလှည်းလာပြီ။ ကျုပ် သေသေချာချာ<br> ကြည့်နေတယ်။ နွားလှည်းကြက်တောင်အဖြူလေး<br>
    အပေါ်တည့်တည့် ရောက်သွားတဲ့အချိန်မှာ<br> နွားတွေ လန့်ကုန်တော့တာဗျို့။<br> <br> "ရှူး ရှူး ရှူး ဂရူး ဂရူး
    ရှုး"<br>
    <br> ဟာ နွားတွေ ထခုန်တာဗျို့။ လှည်းတပ်ထားတော့<br> ဘယ်ခုန်နိုင်မလဲဗျ။ လှည်းအိမ်က နောက်စိုက်ကျသွားပြီး<br>
    လှည်းပေါ်မှာ တင်ထားတဲ့ ကြက်သွန်အိတ်တွေ<br> အောက်ကို ပြုတ်ကျတော့တာပေါ့ဗျာ။<br> <br> "ဟဲ့ ဟဲ့ ၊ ဘာဖြစ်တာတုံး
    ညိုကြီး၊ ဟဲ့ နွားတွေ<br> ဘာဖြစ်တာတုံး ဖြန်း ဖြန်း ဖြန်း "<br> <br> လှည်းမောင်းတဲ့လူက ကြောက်ကြောက်လန့်လန့်နဲ့<br>
    နွားတွေကို ဆက်တိုက်ရိုက်တော့တာဗျို့။ ဒီတော့မှ<br> နွားတွေလည်း လန့်ပြီး ပြေးကြရောဗျို့။ ကြက်တောင်လေး<br> အပေါ်က
    ကျော်သွားတော့မှ အကြောက်ပြေသွားတာဗျို့။<br> <br> "ဟား ဟား ဟား ဟီး ဟီး ဟီ ဟီ ဟား ဟား ဟား"<br> <br> ရယ်ပြီဗျို့။
    မှင်စာ အော်ရယ်နေပြီ။ လှည်းသမားက<br> ကျသွားတဲ့ ကြက်သွန်အိတ်တွေကို ကောက်ဖို့<br> နောက်ကို
    လျှောက်လာတယ်။</span> <br> မှင်စာရဲ့
<br> ကြက်တောင်ကို ခွကျော်မိတာပေါ့ဗျာ။<br> <span class="text_exposed_hide">...</span><span class="text_exposed_show"><br>
    "ဘုန်း"<br> <br> ဟာ လဲပြီဗျို့။ ရှေ့ကို ခလုတ်တိုက်ပြီး ဝမ်းလျားမှောက်ကြီး<br>
    လဲတာဗ်။<br> <br> မှင်စာဆိုတာ ရယ်လိုက်တာမှ ခွက်ထိုးခွက်လန်ပဲဗျို့။<br> လှည်းသမားလည်း ကျသွားတဲ့
    ကြက်သွန်အိတ်နှစ်အိတ်ကို<br> ကောက်ထမ်းပြီး လှည်းပေါ်ပြန်တင်ပြီး တစ်ချိုတည်း<br> မောင်းပြေးတော့တာဗျို့။<br> <br>
    ဒီတော့မှ မှင်စာက လက်ကလေးတစ်ဖက်ဆန့်ပြီး<br> သူကြက်တောင်ကို ခေါ်ယူလိုက်တာ ကြက်တောင်<br> ဖြူလေးက လေထဲမှာပျံပြီး
    မှင်စာဆီကို သွားတာဗျ။<br> မှင်စာက သူ့ကြက်တောင်လေးကို လှမ်းယူလိုက်ပြီး<br> မြောက်ဘက်ကို ရိပ်ကနဲ
    ပြေးထွက်သွားတယ်ဗျို့။<br> <br> ကျုပ်က ကျုပ်မြင်တာတွေကို သိန်းဇော်ကို<br> ပြောပြလိုက်တယ်။ သိန်းဇော်က
    နွားတွေလန့်ပြီး<br> ထခုန်တာကိုတော့ ကောင်းကောင်းမြင်တာပေါ့ဗျာ။<br> မှင်စာလုပ်နေတာတွေကိုတော့ သူမမြင်ဘူးဗျ။<br>
    <br> "သိန်းဇော် မင်း မှင်စာရယ်တဲ့အသံ ကြားရလား"<br> <br> "အေး ကြားတယ်ကွ၊ $ မှင်စာ၊ သူများဒုက္ခရောက်တာကို<br>
    ကြည့်ပြီး ရယ်လိုက်တာမှ ခွက်ထိုးခွက်လန်ပဲကွ၊<br> လက်စသတ်တော့ ဒီကောင် ကြက်တောင်<br> တစ်ချောင်းနဲ့
    ဒုက္ခပေးနေတာကိုး။
    ဒီကောင်ရဲ့<br> ကြက်တောင်ကလည်း တော်တော်ကို စွမ်းတာပဲ<br> တာတေရ"<br> <br> "အေး ဟုတ်တယ်၊ ဒီကောင့်ကို
    နောက်တစ်ပတ်<br> ဈေးနေ့မှာ ငါ နှင်ထုတ်ပစ်မယ် သိန်းဇော်၊ ဒီကောင်<br> လူတွေကို တော်တော်ဒုက္ခပေးတဲ့ကောင်ကွ"<br> <br>
    ကျုပ်နဲ့ သိန်းဇော် ပြန်လာခဲ့ကြတယ်။ ဘန့်ဘွေးကုန်းမှာ<br> ကျုပ် မထိုင်တော့ဘဲ ရွာကို တန်းပြန်လာခဲ့တယ်။<br> အဘနဲ့
    အမေက ကျုပ်ကို အကျိုးအကြောင်း မေးလို့<br> ကျုပ်က ကျုပ်တွေ့ခဲ့တဲ့ မှင်စာအကြောင်းကို<br> ပြောပြလိုက်ရောဗျ။ အဘနဲ့
    အမေလည်း မှင်စာကို<br> တော်တော်ကို အံ့သြသွားကြတာဗျို့။<br> <br> ကျုပ်ကတော့ နောက်တစ်ပတ် ဈေးနေ့မတိုင်ခင်<br>
    မဖဲဝါကို ပြောပြရတော့မှာပေါ့ဗျာ။ ဈေးနေ့မတိုင်ခင်<br> ညရောက်တော့ ကျုပ်က ကြက်တစ်ကောင်ချက်ပြီး<br><span>
        ထနောင်းကုန်းသင်္ချိုင်းထဲမှာ</span><wbr><span class="word_break"></span> မဖဲဝါကို ထမင်း<br> ကျွေးတယ်ဗျ။
    ကျုပ်နဲ့ အတူတူ ကျောက်ခဲနဲ့<br> သံမဏိပါ လိုက်ကြတာပေါ့ဗျာ။<br> <br> မဖဲဝါ ကြွလာတော့ ကျုပ်က လူတွေကို <br>
    ဒုက္ခပေးနေတဲ့ ထိန်ကုန်းက မှင်စာအကြောင်းကို<br> ပြောပြတယ်။<br> <br> "တာတေ၊ အဲဒါ မှင်စာဆိုးပေဟဲ့၊ ဒီအကောင်က<br>
    ဒီအတိုင်းပဲ၊ သူများဒုက္ခရောက်ရင် သိပ်ပျော်တဲ့အကောင်၊<br> အဲဒီညောင်မုတ်ဆိတ်ပင်မှာ ဒီကောင်နေတာ မဟုတ်ဘူး၊<br>
    တခြားမှာ နေတာ၊ အခုလို နယ်လှည့်ပြီး လူတွေကို<br> ဒုက္ခပေးနေတာ"<br> <br> "ဒီကောင်ဆီက ကြက်တောင်အဖြူလေးကို<br> မဖဲဝါ
    သိမ်းလိုက်ပါလားဗျာ"<br> <br> "အဲဒါတော့ မဖြစ်ဘူး တာတေ၊ ဒီကောင်က<br> အဲဒီလို အော်ပြီး ရယ်ရမှ အသက်ရှင်နေလို့
    ရတာ။<br> ကြက်တောင် သိမ်းလိုက်လို့ရှိရင် ဒီကောင် သုံးရက်ထက်<br> ပိုမခံဘူး၊ ဒီလိုလုပ် ၊ နင် အဲဒီနေရာကနေ ငါ့ကို<br>
    လှမ်းခေါ်လိုက်၊ ငါလာခဲ့မယ်၊ ဒီကောင် မပြေးနိုင်အောင်<br> နင်ဖမ်းထားလိုက်၊ ပြီးတော့ သူ့ကြက်တောင်ကို<br> နင်ရအောင်
    ယူထား၊ ငါ သူ့ကို ဒီနယ်ကနေ<br> နှင်ထုတ်ပေးမယ်"<br> <br> ကျုပ် ညတွင်းချင်း ဘန့်ဘွေးကုန်းကို သွားတယ်။<br><span>
        ကျောက်ခဲနဲ့ သံမဏိကိုတော့ အိမ်ပြန်ခိုင်းလိုက်ရတာပေါ့</span><wbr><span class="word_break"></span>ဗျာ<br>
    အရင်တစ်ခါလိုပဲ ဘန့်ဘွေးကုန်းက သိန်းဇော်<br> ထိန်ကုန်းကို ထပြီး လျှောက်ကြရပြန်ရောဗျို့။<br> ထိန်ကုန်းမရောက်ခင်
    လှည်းလမ်းဆုံတဲ့<br> နေရာကို ရောက်တော့ လေးနာရီမထိုးသေးဘူးဗျ။<br> <br> "ဟဲ့နွား၊ တယ် ဒီနွားဟာလေ ၊ ဟဲ့
    တည့်တည့်ဆွဲပါဆို<br> ဘယ်ကို ကပ်ဆွဲနေတာတုံး၊ ဟာ ဒီကောင် မဲကြီး၊<br> ဟကောင်၊ တည့်တည့်ဆွဲပါဟ ၊ ဟာ…ဖြန်း"<br> <br>
    နွားငေါက်တဲ့အသံတွေ ကြားနေရပြီဗျို့။<br> ကျုပ်က ကပျာကယာသွားပြီး ဟိုတစ်ပတ်က<br> မှင်စာရပ်နေတဲ့ နေရာနဲ့
    မလှမ်းမကမ်းမှာ<br> တစ္ဆေထောင်ချောက်အင်းကို မန္တန်နဲ့ နှိုးပြီး<br> မြှုပ်ထားလိုက်တယ်။ ပြီးတော့ အင်းကို<br>
    ဗဟိုပြုပြီး စည်းဝိုင်းတစ်ခု ဆွဲလိုက်တယ်<br> <br> အားလုံး ပြင်ဆင်ပြီးတော့ ကျုပ်နဲ့ သိန်းဇော်<br> ဟိုတစ်ပတ်က
    ပုန်းတဲ့ မြရာချုံကြီးနောက်မှာ<br> ဝင်ပုန်းနေလိုက်ကြတယ်။<br> <br> "ဟဲ့ မဲကြီး ၊ ဒီနွားတော့၊ ဟာ ဘာဖြစ်တာတုံး၊<br>
    တောက် တည့်တည့်ဆွဲ"<br> <br> ထိန်ကုန်းကလှည်း မဟုတ်ဘူးဗျ။ ငွေတွင်းကုန်းတို့<br> မီးလောင်ကုန်းတို့ဘက်က
    လာတဲ့လှည်းဗျ။<br> တဖြည်းဖြည်းနီလာပြီ။ ဟော ဆင်းလာပြီဗျို့။<br> မှင်စာဆိုးပေ ဆင်းလာပြီ။ ညောင်မုတ်ဆိတ်<br>
    ပင်ကြီးကနေ ကြောင်ဆင်းသလို ဆင်းလာတာဗျ။<br> <br> ဟော သွားပြီဗျို့။ လှည်းလမ်းမှာ ကြက်တောင်<br> အဖြူလေး သွားပြီး
    ချထားလိုက်ပြီ။ တော်တော်ဆိုးတဲ့<br> မှင်စာပါဗျာ။ လူတွေ ဒုက္ခရောက်တာကို ကြည့်ပြီး<br> ရယ်ရတယ်လို့ ။ ဟော သူကတော့
    အခန့်သားဗျ။<br><span> ညောင်မုတ်ဆိတ်ပင်ကြီးအောက်က</span><wbr><span class="word_break"></span>ို ပြန်ပြီး<br>
    ရပ်နေတာ။ သူ့လက်တိုတိုလေးကိုလည်း<br> ပိုက်ထားလိုက်သေးတယ်ဗျ။<br> <br> ဟာ ဟိုတစ်ပတ်က ကြည့်တော့ အရပ်က<br>
    နှစ်ပေလောက် ရှိတာဗျ။ ဒီတစ်ခါတော့<br> တစ်ပေလောက်ပဲ ရှိတယ်။ ကြည့်ရတာ<br> သူ့အရွယ်ကို သူလိုသလို ဖန်ဆင်းလို့<br>
    ရတယ်ထင်တယ်ဗျ။<br> <br> "သိန်းဇော် ၊ ဒီဆေးလွယ်အိတ်ကို <br> မင်းလွယ်ထားစမ်း သူငယ်ချင်း"<br> <br> ကျုပ်က
    ဆေးလွယ်အိတ်ကို သိန်းဇော် လက်ထဲ<br> ထည့်လိုက်ပြီးတော့ လှည်းလမ်းပေါ်ကို တစ်ရှိန်ထိုး<br> ပြေးထွက်လိုက်ပြီဗျို့။
    မှင်စာဆိုးပေ ချထားတဲ့<br><span> ကြက်တောင်အဖြူလေးရှိတဲ့ဆီကု</span><wbr><span class="word_break"></span>ိ
    တန်းပြေးပြီး<br> ကြက်တောင်လေးကို ကျုပ် ကောက်ယူလိုက်<br> တယ်ဗျ။ ကြက်တောင်ကို ကောက်ပြီးတာနဲ့<br> ကျုပ်က
    လှည်းလမ်းဘေးမှာ တွေ့တဲ့ ဝါးလုံးပိုင်းကို<br> ကောက်လိုက်ပြီး စောစောက ကျုပ် <br> အင်းမြှုပ်ထားတဲ့ဘက်ကို
    တန်းပြေးသွားတာဗျ။<br> <br> ရုတ်တရက်ဆိုတော့ မှင်စာဆိုးပေ <br> ဘာလုပ်ရမှန်း မသိဘဲ ကြောင်ပြီး<br> ကျုပ်ကို
    ကြည့်နေတာဗျ။ ကျုပ်က<br> မျက်ကွင်းဆေးကို မျက်လုံးမှာလည်းကွင်း၊<br> နားတွေလည်း လိမ်းထားတာဗျ။<br> ပြီးတော့
    ဒိဗ္ဗသောတမန္တန်ကိုလည်း <br> ရွတ်ထားတာဆိုတော့ မှင်စာဆိုးပေကို<br> မြင်ရုံတင် မဟုတ်ဘူး။ သူပြောသမျှကိုလည်း<br>
    ကြားနေရတာဗျ။<br> <br> "ဟေ့ကောင် မင်း၊ ဘာလုပ်နေတာတုံး၊<br> ငါ့ကြက်တောင်ကို အခုချက်ချင်း ပြန်ပေးစမ်း"<br> <br>
    မှင်စာ သူရဲ့ လက်တိုတို ဖောင်းဖောင်းလေးနဲ့<br> ကျုပ်ကို လက်ညှိုးထိုးပြီး ပြောတယ်ဗျ။ ကျုပ်ကလည်း<br> လက်ထဲမှာ
    ကိုင်ထားတဲ့ ဝါးရင်းတုတ်ကို မြှောက်ပြပြီး<br> <br> "ဟေ့ကောင် ဆိုးပေ၊ လူတွေကို ဒုက္ခပေးပြီး<br> ပျော်တဲ့ကောင်၊
    မင်းကြက်တောင်ကို ပြန်မပေးဘူး၊<br> သတ္တိရှိရင် မင်း လာယူ၊ ဟော ဒီမှာ"<br> <br> ကျုပ်က သူ့ကြက်တောင်ကို
    မြှောက်ပြပြီး<br> ပြောလိုက်တာဗျ။<br> <br> "တောက်"<br> <br> ဆိုးပေ တောက်ခေါက်တာဗျို့။မှင်စာ ကျုပ်ကို<br>
    တော်တော်ဒေါသဖြစ်နေပုံဗျ။<br> <br> "ဟေ့ကောင် မင်းက ငါ့နာမည်ကိုတောင်<br> သိနေပါလား၊ မင်း ဘယ်သူတုံး"<br> <br>
    မှင်စာက ကျုပ်ကို မေးတာဗျ။<br> <br> "ငါ့နာမည် တာတေတဲ့၊ မင်းမှတ်ထားပေတော့ မှင်စာ"<br> <br> "မင်းမှင်စာတွေအကြောင်း
    ဘယ်လောက်<br> သိထားလို့ ငါ့ကို စိန်ခေါ်နေတာတုံး တာတေ"<br> <br> "မင်းတို့ မှင်စာတွေဟာ တကယ်တော့<br> ကြောင်တွေပါကွာ
    ၊
    ငါက မကြောက်ဘူးကွ<br> ဆိုးပေရ"<br> <br> "အေး၊ အဲဒီကြောင်က မင်းကို ခုနှစ်ပတ် ပတ်ရင်<br> မင်းအသက်သေပြီဆိုတာ မင်း
    သိလား၊ ငါ မင်းကို<br> မသတ်မိခင် ငါ့ကြက်တောင်ကို ပြန်ပေး တာတေ"<br> <br> "ဒီမှာ ဆိုးပေ၊ မင်း
    ဘယ်လောက်ဆိုးနိုင်မလဲ<br> ကြည့်ရသေးတာပေါ့ကွာ၊ ဒီကြက်တောင်ကို<br> မင်းပြန်မရရင် မင်းအသက်ဟာ သုံးရက်ပဲ<br>
    ခံမယ်ဆိုတာရော မင်းမပြောတော့ဘူးလား"<br> <br> "ဘာကွ ၊ မင်း ဒါတွေကို ဘယ်လိုသိနေတာတုံး"<br> <br> "ငါ့ဖာသာငါ
    ဘယ်လိုပဲသိသိ မင်းနဲ့ မဆိုင်ဘူး၊<br> လူတွေကို ဒုက္ခအမြဲပေးတဲ့ မင်းလို မှင်စာအတွက်<br> အသက်က သုံးရက်ပဲ
    ကျန်တော့တယ်ဆိုတာကိုသာ<br> မင်းသိထားပေတော့ ဆိုးပေရေ"<br> <br> "တယ် ဒီကောင် ၊ ကဲ ကွာ"<br> <br> ဟာ မှင်စာက
    ချက်ချင်းကြောင်တစ်ကောင်<br> ဖြစ်သွားပြီဗျို့။ ကြောင်မဲလေးဗျ။ မျက်လုံးလေးတွေ<br> ပြူးလို့ ။ ကြောင်က ကျုပ်က ဒေါသ
    မျက်လုံးတွေနဲ့<br> စိုက်ကြည့်နေတာဗျ။ <br> <br> "ညောင်း"<br> <br> ကြောင်တစ်ကောင် မာန်ဖီတဲ့အသံနဲ့ ကျုပ်ဆီကို<br>
    တည့်တည့်ကြီး ပြေးလာတာဗျို့။ ကျုပ်ကလည်း<br> လက်ထဲက ဝါးရင်းတုတ်နဲ့ ဆီးပြီးရိုက်ချလိုက်တာဗျ။<br> <br> "ဘုတ်"<br>
    <br> ဆိုးပေကို မထိဘူးဗျို့။ မြေကြီးကို ဘုတ်ကနဲ<br> ရိုက်မိတာဗျာ။ လျင်လိုက်တဲ့ မှင်စာ၊ တည့်တည့်<br>
    ပြေးလာရောကနေပြီး ဘေးကို ခုန်ရှောင်လိုက်တယ်ဗျ။<br> ကျုပ်က ဆိုးပေ ခုန်ရှောင်တဲ့ ဘက်ကို ပြေးပြီးရိုက်တယ်။<br> <br>
    "ဘုတ်"<br> <br> မြေကြီးပဲ ထိတာဗျ။ ဆိုးပေက ပြေးလာလိုက်<br> ကျုပ်က ရိုက်လိုက်နဲ့ မောလာပြီဗျို့။ ဒီတော့မှ<br>
    ကျုပ်တွေးမိတာဗျ။ ဒီကောင် ကျုပ်မောပြီး<br> ခြေကုန်လက်ပမ်းကျအောင် လုပ်နေတာ<br> ဖြစ်မယ်လို့ ။ ကျုပ်လည်ပင်းမှာ
    ကတ္တီပါအိတ်ရှုံ့လေးနဲ့<br> ထည့်ပြီး ဆွဲထားတဲ့ သစ်စုန်းဆေးတော် ရှိတယ်ဗျ။<br> <br> ဒီကောင် ကျုပ်ကို ခုန်ကိုက်လို့
    မရလောက်ဘူး။<br> ဒီတစ်ခါတော့ ကျုပ်က လက်ထဲက ဝါးရင်းတုတ်ကို<br> မြေကြီးမှာ ထောက်ပြီး ရပ်နေလိုက်တယ်။<br>
    ကျုပ်စိတ်ထင်တော့ မှင်စာ ကျုပ်ကို ကိုက်မိသွားရင်<br> သတိတွေ ဘာတွေ မေ့သွားနိုင်တယ်ဗျ။<br> ဒီတော့မှ ဒီကောင်
    ကျုပ်လက်ထဲမှာ<br> ကိုင်ထားတဲ့ ကြက်တောင်ကို ပြန်ယူမှာပေါ့ဗျာ။<br> <br> ဒီကောင် ကျုပ်ကို သေသေချာချာ
    ကြည့်နေတယ်ဗျ။<br> ဟော လာပြီ။ ပြေးလာပြီ။ ကျုပ်ကို ခုန်အုပ်တာဗျို့။<br> <br> "ဖုန်း"<br> <br> ဒါပေမဲ့ ကျုပ်နဲ့
    တစ်တောင်လောက် မရောက်ခင်မှာပဲ<br> ဒီကောင် နောက်ကို လွင့်ထွက်သွားပြီး မြေကြီးပေါ်ကို<br> ကျတာဗျ။ ကြောင်ကျ မကျဘဲ
    ခွေးကျ ကျတာဗျို့။<br> ဖုန်းကနဲ နေတာဗျ။ ဆိုးပေ ဒေါသဖြစ်လာပြီး<br> ကျုပ်ဆီကို ပြေးပြီး ခုန်အုပ်ပြန်ရောဗျို့။<br>
    <br> 'ဖုန်း'<br> <br> စောစောကအတိုင်းပဲဗျာ။ တစ်ယောက်ယောက်က<br> တွန်းပစ်လိုက်သလိုကို လွင့်ထွက်သွားပြီ
    မြေကြီးပေါ်ကို<br> ခြေပစ်လက်ပစ် ပြုတ်ကျပြန်ရောဗျို့။ ဆိုးပေ<br> ငြိမ်သွားပြီဗျ။ ကျုပ်ကို ခုန်မအုပ်တော့ဘဲ<br>
    စိုက်ကြည့်နေတယ်။<br> <br> "ညောင်…ဝေါး…၊ ဂီး"<br> <br> မှင်စာကောင်က ကြောင်လို မာန်ဖီပြီး ကျုပ်ကို<br>
    စိုက်ကြည့်နေတယ်ဗျ။ ဟော နောက်ဂျွမ်းပစ်တယ်ဗျို့။<br> အောင်မာ၊ ကြောင်က သူ့ကိုယ်သူ ကျားများ<br> ထင်နေသလား
    မသိပါဘူးဗျာ။ ဟော နောက်ကို<br> ပြေးသွားပြီဗျို့။ ဟော မှင်စာ ပြေးပြီဗျ။<br> <br> ဟာ ပြေးတာ မဟုတ်ဘူးဗျ။ ကျုပ်ကို
    ပတ်နေတာ၊<br> ပတ်နေတာ။ လက်စသတ်တော့ ကျုပ်ကို အသေ<br> သတ်ဖို့ လုပ်နေတာဗျို့။ ဒီကောင် ကျုပ်ကို <br> သတ်ဖို့
    ဆုံးဖြတ်လိုက်ပြီထင်တယ်<br> <br> သူ ကျုပ်ကို ခုနှစ်ပတ် ပတ်မိရင် ကျုပ် သေမှာလေဗျာ။<br> ကျုပ်က ကျုပ်
    အင်းမြှုပ်ထားတဲ့ စည်းဝိုင်းနားကို<br> မသိမသာ ရွှေ့ပေးလိုက်တယ်ဗျ။<br> <br> ပတ်ပြီဗျို့။ မှင်စာဆိုးပေ ကျုပ်ကို
    ပတ်နေပြီဗျို့။<br> တစ်ပတ် ။ ပထမဆုံးပတ်တဲ့ အဝိုင်းက ကြီးတယ်ဗျ။<br> နှစ်ပတ်။ ဟော အဝိုင်းနည်းနည်းသေးလာတယ်။<br>
    ကျုပ်က ဘုရားကို အာရုံပြုတယ်။ ကျုပ်ရဲ့ <br> ဆရာကြီးတွေကိုအာရုံပြုတယ်။ သုံးပတ်။ <br> ကျုပ်က ဗုဒ္ဓရဲ့
    အောင်ခြင်းရှစ်ပါးဂါထာကို ရွတ်တယ်။<br> <br> လေးပတ်။ အဝိုင်းက တဖြည်းဖြည်း ကျဉ်းလာပြီ။<br> ဒီတစ်ပတ်ဆိုရင်တော့
    ဒီကောင် ကျုပ် အင်းမြှုပ်ထားတဲ့<br><span> တစ္ဆေထောင်ခြောက်စည်းဝိုင်းထ</span><wbr><span class="word_break"></span>ဲကို
    ဝင်လောက်ပြီဗျ။<br> <br> ဟော ဝင်ပြီဗျို့။ ဝင်ပြီ။ မှင်စာဆိုးပေ
    ကျုပ်ရဲ့<br><span> တစ္ဆေထောင်ချောက်စည်းဝိုင်းထ</span><wbr><span class="word_break"></span>ဲကို
    ဝင်သွားပြီဗျို့။<br> ဒီကောင် ရှေ့ဆက်ပြေးလို့ မရတော့ဘူးဗျ။<br> မှင်စာက စည်းဝိုင်းကို ဖောက်ထွက်ဖို့ ကြိုးစား<br>
    ကြည့်တယ်ဗျ။ ဒါပေမဲ့ မဖောက်နိုင်ဘူး။<br> <br> ဒီကောင် စည်းဝိုင်းထဲမှာပဲ ပတ်လျှောက်နေတယ်။<br> ဟော
    ကြောင်ပုံစံပျောက်ပြီး မှင်စာပုံစံ ပြန်ဖြစ်လာပြီဗျို့။<br> ကျုပ်က ကျုပ်လုပ်ရမှာကို သတိရသွားတယ်ဗျ။<br> <br>
    "သင်္ချိုင်းရှင်မ မဖဲဝါဗျာ၊ ကျုပ်ရဲ့ တစ္ဆေထောင်ချောက်ထဲမှ<br> မှင်စာဆိုးပေ မိနေပါပြီ၊ မဖဲဝါမှာတဲ့အတိုင်း
    သူ့ရဲ့<br>
    ကြက်တောင်ကိုလည်း ကျုပ်သိမ်းထားလိုက်ပါပြီ၊<br> သင်္ချိုင်းရှင်မကြီး ကြွခဲ့ပါခင်ဗျာ၊ ကျုပ်တာတေက<br> မဖဲဝါကို
    ပင့်ဖိတ်ပါတယ်"<br> <br> ကျုပ် မဖဲဝါကို ပင့်လိုက်တယ်ဗျ။<br> <br> "ဝူး …၊ ဝူး…၊ ဝူး၊ အီ၊ အီ၊ အီ "<br> <br> ဟော
    နက်ကျော်ကြီး အသံကြားရပြီဗျ။<br> မဖဲဝါ လာနေပြီဗျို့။<br> <br> "ဝူး ၊ ဝူး ၊ ဝူး ၊ အီ ၊ အီ၊ အီ"<br> <br>
    ဟော…နက်ကျော်ကြီး အသံကြားရပြီဗျ၊<br> မဖဲဝါ လာနေပြီဗျို့။<br> <br> "ဝူး ၊ ဝူး ၊ ဝူး ၊ ဝူး ၊ အီ ၊ အီ၊ အီ"<br> <br>
    နက်ကျော်ကြီး အသံက နီးနီးလာပြီ။ <br> ဟော သစ်ပင်ကြီးတွေအောက်က ဖြူဖြူအရိပ်ကြီး<br> ရွေ့လျာပြီဗျို့။ ခဏနေတော့ မဖဲဝါ
    ရောက်လာတယ်။<br> ညဦးက ထနောင်းကုန်း သင်္ချိုင်းထဲမှာ တွေ့ခဲ့တဲ့<br> ပုံစံအတိုင်းပဲဗျ။ အပေါ်အနက် အောက်အနက်<br>
    ဝတ်ထားတာ။ <br> <br> "ဟဲ့ကောင် ဆိုးပေ၊ နင် တော်တော်ဆိုးတာပဲ၊<br> လူတွေကို နင် ဒုက္ခလိုက်ပေးနေပါလား၊ ငါ
    ဘိုးဘိုးတွေကို<br> လျှောက်လိုက်ရမလား"<br> <br> ဆိုးပေက လက်ကလေးကာပြီး ခေါင်းခါပြတယ်ဗျ။<br> ဘိုးဘိုးတွေကိုတော့
    ဒီကောင် တော်တော်ကြောက်တဲ့ပုံဗျို့။<br> <br> "တာတေ ၊ သူ့ကြက်တောင် ငါ့ဆီကို ပစ်ပေးလိုက်"<br> <br> ကျုပ်က ဆိုးပေရဲ့
    ကြက်တောင်ဖြူဖြူလေးကို<br> မဖဲဝါဆီ လှမ်းပစ်ပေးလိုက်တယ်။ ကြက်တောင်<br> လေးက လေထဲမှာ ပျံသွားပြီး မဖဲဝါရဲ့ <br>
    လက်ဝါးထဲကို ရောက်သွားတယ်။<br> <br> "ဒီကြက်တောင်ကို ငါဖျက်ဆီးပစ်လိုက်ရမလား<br> ဆိုးပေ"<br> <br> မဖဲဝါက အသံမာမာနဲ့
    မေးတာဗျ။ ဆိုးပေက<br> သူ့ရဲ့ လက်တိုတိုလေးတွေနဲ့ ကာပြတယ်။<br> ခေါင်းကလည်း ခါပြတယ်။ <br> <br> "ဒါဆိုရင် နင်
    ဒီနယ်ကို နောက် ဘယ်တော့မှ<br> မလာပါဘူးလို့ ကတိပေးမလား"<br> <br> ဆိုးပေက ခေါင်းညိတ်ပြရင်းနဲ့ ကတိပေးပါတယ်လို့<br>
    ပြောလိုက်တယ်ဗျ။<br> <br> "တာတေ၊ နင့်စည်းဝိုင်းကို ဖျက်ပေးလိုက်ပါ"<br> <br> ကျုပ်က စည်းဝိုင်းအလယ်မှာ
    မြှုပ်ထားတဲ့<br> အင်းချပ်ကို ဖော်ပြီး ယူလိုက်တယ်။ ဒါဆိုရင်<br> စည်းပျက်သွားပြီပေါ့ဗျာ၊ မှင်စာဆိုးပေ<br>
    စည်းပြင်ကို ထွက်လို့ ရသွားပြီဗျ။<br> <br> "နင်ကတိကို မတည်ရင် ငါကိုယ်တိုင် နင့်ကို<br> ဖမ်းပြီး ဘိုးဘိုးတွေလက်ကို
    အပ်မယ်၊ ရော့<br> နင့်ကြက်တောင် ပြီးရင် သွားတော့၊ ဒီနယ်ကို<br> နင် ဘယ်တော့မှ မလာနဲ့ "<br> <br> မဖဲဝါက
    မှင်စာဆိုးပေရဲ့ ကြက်တောင်လေးကို<br> ပစ်ပေးလိုက်တယ်။ ကြက်တောင်လေးက<br> လေထဲကနေ ပျံပြီး ဆိုးပေဆီကို
    ရောက်လာတယ်။<br><span> ဆိုးပေက သူ့လက်တိုတိုဖောင်းဖောင်းလေ</span><wbr><span class="word_break"></span>းတွေနဲ့<br>
    ကြက်တောင်ဖြူလေးကို ဖမ်းယူလိုက်တယ်။<br> မဖဲဝါလည်း ချက်ချင်းလှည့်ထွက်သွားတယ်။<br> နက်ကျော်ကြီးလည်း သူ့သခင်မ
    နောက်ကို<br> လိုက်သွားတော့တာပေါ့ဗျာ။<br> <br> "ဝူး ၊ ဝူး ၊ ဝူး ၊ ဝူး ၊ အီ ၊ အီ ၊ အီ"<br> <br> နက်ကျော်ကြီး အူသံက
    တဖြည်းဖြည်း<br> ဝေးသွားရောဗျ။ မှင်စာဆိုးပေက လှည့်ထွက်သွားပေမယ့်<br><span>
        ညောင်မုတ်ဆိတ်ပင်ကြီးနားရော</span><wbr><span class="word_break"></span>က်တော့<br> ရပ်နေပြီး နောက်ကို
    လှည့်ကြည့်တယ်ဗျ။<br> ဒီကောင် ကျုပ်ကို လုံးဝမကျေနပ်တဲ့ပုံပဲဗျို့။<br> <br> ကျုပ်က ပြေးထွက်သွားပြီး လက်ထဲက<br>
    အင်းနဲ့ ပေါက်မယ့်ပုံစံ လုပ်လိုက်တော့မှ<br> မှင်စာ လှစ်ကနဲ ပြေးတော့တာဗျို့။<br> ဈေးလှည်းတွေကတော့
    အနှောင့်အယှက်<br> မရှိဘဲ လှည်းလမ်းအတိုင်း မောင်းကြတော့တာပေါ့ဗျာ။<br> တချို့က သီချင်းတွေတောင်
    အော်ဆိုသွားကြသေးသဗျ။<br> <br> "ဟဲ့ နွား၊ သြော် …ဒီနွားကုပ်ဟာ ပေကပ်ကပ်နဲ့၊<br> ဟဲ့ နွား တည့်တည့်ဆွဲပါဟ၊ ဒီနွား
    "<br> <br> ဈေးလှည်းတွေ တစ်စီးပြီး တစ်စီး သွားကြလို့ဗျ။<br> အန္တရာယ်ကင်းသွားပြီလေဗျာ။ မှင်စာဆိုးပေလည်း<br>
    ဒီနယ်ကို ဘယ်တော့မှ လာဝံ့မှာ မဟုတ်တော့ပါဘူး။<br> ကျုပ်နဲ့ သိန်းဇော် ဘန့်ဘွေးကုန်းကို ပြန်ရောက်တော့<br> အာရုံတောင်
    တက်ပြီ။<br> <br> ကျုပ် အိမ်ပြန်ရောက်တော့ အဘနဲ့ အမေတောင်<br> နိုးနေကြပြီဗျို့။ ကျုပ်ကို
    မျှော်နေကြတာလေဗျာ။</span>