<h3>ကျတ်တွင်း</h3>
<p> တာတေ ငယ်ငယ်တုန်းက
    ယင်းချောင်းဘေးကသဲသောင်ပေါ်မှာ<br>
    သဲပုရစ်တွေလိုက်ဖမ်းရတာလွှတ်ပျော်တာဗျ၊သူငယ်ချင်းတွေနဲ့ယင်းချောင်းထဲမှာ
</p>
<p> ရေဆင်းကူးလိုက်၊သဲထဲမှာ ပုရစ်လိုက်ဖမ်းလိုက်ကြ<br> နဲ့
    ရေတစ်ခါချိုးရင် နာရီနဲ့ချီပြီး ကြာတာဗျို့။သဲပြင်မှာ
    ပုရစ်တွင်းလေးတွေလိုက်ရှာကြရတယ်။</p>
<p> ပုရစ်ရှာတဲအထဲမှာ အောင်<br> စိန်က
    အလျင်ဆုံးဗျ။အောင်စိန်က ပုရစ်ကျင်းတွေ့ရင်
    ပုရစ်ရှိ မရှိ၊<br> အရင် နေသွားတဲ့ ကျင်းဟောင်းလား၊အခုနေတဲ့
    ကျင်းသစ်လားဆို<br> တာ</p>
<p> ကြည့်ရုံနဲ့သိတဲ့ကောင်ဗျ။ပုရစ်လိုက်ပြီဆိုလည်း
    ထွက်ပေါက်<br> ကိုရှာပြီး အရင်ပိတ်ထားလိုက်တာ။ပြီးမှ
    သဲကိုယက်ပြီးပုရစ် ဖမ်းတာ။ </p>
<p> အောင်စိန်ပါရင်ကျုပ်တို့ ပုရစ်<br>
    အများကြီးရတာဗျ။လွှတ်ပျော်ကြတာ။ပုရစ်ကျော်တဲ့
    နေရာမှာတော့</p>
<p> ရွာအရှေ့ပိုင်းမှာနေတဲ့ အောင်ဆင့်ဆိုတဲ့ကောင်က
    အကျွမ်းကျင်<br> ဆုံးဗျ။အောင်ဆင့်
    များပုရစ်ကြော်လို့ကတော့မီးလွန်တာ ၊ မီးနဲတာ</p>
<p> လုံးဝမရှိဘဲ ပုရစ်တွေက အရောင်ညီပြီး ထွက်လာတာ။စားရင်လည်း
    လွှတ်အရသာရှိတာ။လူကြီးတွေက</p>
<p> တော့ ထန်းရည် နဲ့မြည်းကြတာပေါ့ဗျာ။ခုတော့
    ကျုပ်တို့လည်း<br> ပုရစ်မဖမ်းတာကြာပါပြီ။ ကျုပ်တို့က
    ကယလသားပိုင်းကိုရောက်<br> ပြီလေဗျာ။ရပ်ရေးရွာရေး
    လုပ်နေကြပြီမဟုတ်လား။</p>
<p> " ကိုကြီးတာတေ ကိုကြီး တာတေရှိလား"</p>
<p> ကျုပ်အိမ်ပေါ်ကလှမ်းကြည့်လိုက်တယ်။ဝိုင်းဝမှာရပ်နေတာက<br>
    ကျောက်ခဲဗျ။</p>
<p> " ကျောက်ခဲ လာလေ အိမ်ပေါ်ကို "</p>
<p> ကျောက်ခဲ ဝိူင်းထဲ ဝင်လာတယ်။ကျုပ်အိမ်ပေါ်မှာ
    ရှိမှန်းသိတော့<br> ဒီကောင်တန်းဆက်လာတော့ပေါ့ဗျာ။
</p>
<p> " ဘယ်ကလှည့်လာတုန်း ကျောက်ခဲရ "<br> "ကိုကြီးတာတေစားဖို့
    ပုရစ်တွေလာပို့တာ၊ ကျုပ်နဲ့သံမဏိမနေ့က<br> လိုက်ဖမ်းထားတဲ့
    ပုရစ်တွေဗျ "</p>
<p> " ဟေ ဟုတ်လား မွှေးနေတာပဲကွာ "<br> " ဟာ..ကိုကြီးတာတေ သံမဏိက
    ပုရစ်ကြော်တာ လွှတ်ကောင်း<br> တဲ့ ကောင်ဗျ"</p>
<p> ကျုပ်က ပုရစ်ကြော်ဆို
    ဝန်ဆောင်နိုင်တာမဟုတ်ဘူးဗျ။ပုရစ်<br>
    တစ်ကောင်ကိုချက်ချင်းစားလိုက်တယ်။</p>
<p> " လက်ဖက်နဲ့စားရင်တော့ တော်တော်ကောင်းမှာကွ
    ကျောက်ခဲရ"<br> " ကိုကြီးတာတေ လက်ဖက်စားချင်လို့လား
    ကျုပ်ဈေးဆိုင်မှာ ပြေး<br> ဝယ်လိုက်မယ်လေ "</p>
<p> " ဟဲ့ ကျောက်ခဲရဲ့ ဈေးဆိုင်မပြေးရပါဘူးဟဲ့ ၊အရီးငွေစိန်ဆီမှာ<br>
    ဝယ်ထားတာ ရှိပါတယ်။ နေဦး..အရီးလက်ဖက်နယ်လိုက်ဦးမယ်"</p>
<p> လို့ပြောရင်း အမေအိမ်နောက်ဖေးဝင်သွားတယ်။<br>
    မကြာဘူးဗျ အမေ လက်ဖက်အုပ်ကလေး ယူလာတယ်။</p>
<p> " ရော့...တာတေ လက်ဖက်၊ ပေးစမ်း ပုရစ်
    တစ်ကောင် နှစ်ကောင် ငါလည်း ပုရစ်နဲ့ လက်ဖက်
    စားစမ်းမယ် "</p>
<p> အမေပါ ဝင်ထိုင်ပြီး လက်ဖက်စားတယ်ဗျ။ အမေက
    ရေနွေးကြမ်း<br> တစ်ခွက် ငှဲ့ငေါက်ပြီး ထသွားတယ်။ </p>
<p> "စားကွ ကျောက်ခဲရ လက်ဖက်နဲ့
    ပုရစ်ကျော်အားကြီးလိုက်တာကွ<br> ငါတော့ကြိုက်တယ် "</p>
<p> " ကိုကြီးတာတေဆီကိုပုရစ်လည်းပေးရင်း ရွာထဲကသတင်းလည်း<br>
    ပြောရင်းလာတာဗျ "</p>
<p> " ဟေ ဘာများတုံးကွ ရွာထဲမယ် ဘာဖြစ်လို့တုံး "<br> " ကိုကြီးတာတေ
    ဒီအကြောင်းမကြားသေးဘူးထင်တယ်"</p>
<p> "ဟေ့အေး ငါဘာမှမကြားသေးဘူး ကျောက်ခဲရ "<br> " ဒီလိုဗျ အရီးမယ်ခ
    ဝိုင်းနဲ့ ကပ်လျက် အဝိုင်းက ဘိုးထွေးမောင်ကြည်ကို သိလား "
</p>
<p> " ဟာ သိတာပေါ့ ကျောက်ခဲရ "<br> " ဟုတ်တယ် ဟုတ်တယ်
    အဲ့ဒီ့ဘိုးထွေးမောင်တို့ ဝိုင်းထဲမှာဖြစ်တာတဲ့ဗျ "</p>
<p> " အေး...ဘာဖြစ်တာတုံး ကျောက်ခဲရ "<br> " ညဘက် ညဘက်
    ရောက်ရင် ဝိုင်းထဲက စကားပြောသံတွေ<br> ရယ်သံတွေ
    ကြားရလို့တဲ့ "</p>
<p> "ဟင် ဟုတ်လား "<br> "ဟုတ်တယ်ဗျ အစကတော့ လမ်းကပြောတာလိုလို
    ဘေးဝိုင်းကပြောတာလိုလို ထင်နေတာတဲ့ ၊ နောက်တော့
    သေသေချာချာ နားထောင်တော့မှ သူတို့ဝိုင်းထဲက
    ဖြစ်နေတာတဲ့ဗျ"</p>
<p> " ဟာ...မဟုတ်သေးပါဘူးကွာ ၊ ဘေးချင်းကပ်ဝိုင်းတွေက
    ပြောကြဆိုကြတာရှိမှာပေါ့ကွ"</p>
<p> "မဟုတ်ဘူး ကိုကြီးတာတေ ဘိုးထွေးမောင်ကြီးကိုယ်တိုင်
    ကျုပ်ကိုပြောတာ၊ဝိုင်းထဲဆင်းပြီး နားထောင်ရင်တော့
    ဘာမှမကြား</p>
<p> ရဘူး ဆိုပဲဗျ ၊ ချက်ချင်းတိတ်သွားတာတဲ့။ဝိုင်းထဲမှာ လူမရှိတော့<br> မှ
    အိမ်ပေါ်ကကြားနေရတာတဲ့ဗျ။</p>
<p> " နို့ ဘာအကြောင်းတွေ ပြောတာတဲ့တုံး "<br> " အဲ့ဒီလို တော့ မသိရဘူးတဲ့
    ကိုကြီးတာတေရဲ့ ၊ စကားတွေပြော</p>
<p> လိုက် ၊ ရယ်လိုက်တဲ့ဗျ။ ဘာပြောတယ်ဆိုတာတော့ သိကိုမသိ<br>
    တာတဲ့"</p>
<p> " ဒါနဲ့ အဲ့အသံတွေကို ဘိုးထွေးမောင်တစ်ယောက်ပဲ ကြားတာလားကွ "</p>
<p> " မဟုတ်ဘူးဗျ သူတို့တစ်အိမ်လုံးကြားရတာ၊ အခုတော့ရွာထဲက<br> သူတို့နဲ့
    ရင်းနှီးတဲ့သူတွေတောင်သွားသွားနားထောင်ကြတာ<br> ကြားရတယ်ဆိုပဲ "
</p>
<p> " ဟေ ဘယ်လိုဟာတုံးကွ ၊ တခြားရော ခြောက်တာ လှန့််တာ<br>
    တွေရော ရှိသလား"</p>
<p> " ဟ အဲ့ဒီလို တော့ မရှိဘူးတဲ့ဗျ "<br> ကျုပ်တွေးကြည့်တယ်။
    ဒါမျိုးတော့ ကျုပ်လည်း တစ်ခါမှကို<br>
    မကြားဘူးတာဗျ။အရင်တုန်းကလည်း ဘိုးထွေးမောင်တို့ဆီက</p>
<p> ဘာမှပြောသံမကြားပါဘူး။အခုမှထပြီး ဘာဖြစ်တာတုံး။ ကျုပ်လည်းတွေးကြည့်တာ
    ဘယ်လိုမှ အဖြေမပေါ်ဘူးဗျ။</p>
<p> " အဲ့ဒါ ဒီည ကျုပ်သွားနားထောင်မလို့ဗျ။<br>
    ကိုကြီးတာတေရောလိုက်ဦးမလား "</p>
<p> " ဟာ ငါလိုက်လို့ မကောင်းပါဘူးကွာ ၊ မင်းပဲ သွားနားထောင်ပါ<br> ကွာ ၊
    ထူးခြားတာ တွေ့ရင် ငါ့ကို ပြန်ပြောကွာ"</p>
<p> " ဟုတ်ပြီလေ ဒါဆို ကျုပ်ပြန်ပြောမယ်"<br> ကျုပ်ရော
    ကျောက်ခဲရော ပုရစ်ကို ဇိမ်ခံဝါးနေကြတာဗျို့ ။</p>
<p> " ဟဲ့ ငွေစိန်ရေ ရှိကြလား "<br> " ဘယ်သူတုံး ဝိုင်းဝက ဝင်ခဲ့လေ "
</p>
<p> အမေက ဝိုင်းထဲက လှမ်းအော်တယ် ။<br> " ငါပါဟဲ့
    ထွေးမောင်ပါ ၊ ကိုဉာဏ်ရော "</p>
<p> " သြော်....ကိုရင်ထွေးမောင်လား..လာလေ ကိုဉာဏ် မြို့ထဲ<br>
    သွားလို့တော့ "</p>
<p> " ဟေ ...ဟိုကောင်တာတေရော ရှိလား "<br> " ရှိပါ့တော့ ဟောဒီမှာ
    ကျောက်ခဲယူလာတဲ့ ပုရစ်ကြော်တွေထိုင်စားလို့တော် "
</p>
<p> " ကိုကြီးတာတေရေ ဘိုးထွေးမောင်က
    အသက်ရှည်ဦးမယ်ဗျ။<br> ကျုပ်တို့က
    သူ့အကြောင်းကိုပြောနေကြတာ ၊ သူက ချက်ချင်း ကို<br>
    ရောက်လာတာဗျို့။တိုက်ဆိုင်ချက်ကတော့ဗျာ "</p>
<p> ကျောက်ခဲတော်တော်အံ့သြသွားတာဗျ။<br> " လာ
    ဘိုးထွေးမောင် ထိုင် ဗျ "</p>
<p> ကျုပ်က ဘိုးထွေးမောင်ကို အဘထိုင်တဲ့ ကုလားထိုင်မှာ
    ဝင်ထိုင်<br> ခိုင်းတယ် ။<br> " တာတေ ငါ မင်းဆီလာတာကွ "</p>
<p> " ဟုတ်ကဲ့ ဘိုးပြောပါ "<br> " ငါ့ဝိုင်းထဲမှာ ညဘက်ဆိုရင်
    လူနှစ်ယောက် စကားပြောလိုက်<br> ရယ်လိုက် လုပ်နေတဲ့
    အသံတွေကြားကြားနေရတယ်ကွ "</p>
<p> ကျုပ် ကကျောက်ခဲ ပြောလို့ သိထားပေမဲ့မသိသလို
    နေရတာပေါ့ဗျာ။<br> " ယောကျ်ား သံလား မိန်းမ သံ လား ဘိုးရဲ့ "</p>
<p> " ယောကျ်ားသံတွေက တာတေရ ၊ ဘာတွေပြောနေမှန်းတော့<br>
    မသိဘူးကွ။ အသံတွေသာ ကြားနေရတာ ဘာတွေပြောနေတယ်<br> ဆိုတာ ဘယ်လိုမှ
    နားထောင်လို့မရဘူးကွ "</p>
<p> " ဟုတ်တယ် ဘိုး ၊ ဒီလိုဟာတွေက ဒီအတိုင်းပဲဗျ "<br> " ဟေ ဟုတ်လားကွ
    တာတေရ "</p>
<p> " ဟာ ဟုတ်ပါပြီလား ဘိုးရာ ၊ ပေကုန်းကို လိုက်ရှာနေတဲ့ တစ္ဆေ<br>
    တွေတုန်းကလည်း ဒီအတိုင်းပဲဗျ ။ အသံတွေသာ ကြားနေရတာ။<br>
    ဘာတွေပြောနေမှန်းမသိရဘူးဗျ။အဲ့ဒီတုန်းက
    ကျောက်ခဲလည်း<br> ကျုပ်နဲ့ပါတယ် ဘိုးရ ။ကျောက်ခဲ
    မေးကြည့်ပါလား "</p>
<p> (တောင်ကျရေ ဇာတ်လမ်းအား wallထဲ၌ ရှာဖွေ
    ဖတ်ရှုနိုင်သည်)</p>
<p> " ဒီကျောက်ခဲလား တောင်ပိုင်းက ငသိန်းသား ၊
    ဒီကောင့်ကိုမင်းက
    တစ္ဆေမတစ်ယောက်နဲ့ပေးစားလိုက်ပြီးရောတာတေရာ "</p>
<p> ကျောက်ခဲက ရယ်နေတယ်ဗျ။<br> " ဒါဆိုရင် ငါ့ဝိုင်းထဲကို
    တစ္ဆေ တွေရောက်နေတယ်ပေါ့ ဟုတ်လား<br> တာတေ "</p>
<p> ဘိုးထွေးမောင်က ကျုပ်ကိုမေးတယ်။ ကျုပ် က
    ဘာမှပြန်မပြောဘဲ<br> သူ့ကို မေးတယ် ။<br> " နေပါဦး ဘိုးရဲ့ ဒီလိုကြားတာ
    ဘယ်လောက်ရှိပြီတုံး "</p>
<p> " တစ်ပတ်တောင် မကတော့ဘူးကွ ၊ ကြားကာစက ဘေး<br>
    ကပ်လျက်ဝိုင်းကလူတွေ စကားပြောတဲ့အသံထင်လို့ နောက်မှငါ<br>
    တို့ ဝိုင်းကမှန်းသိတာ"</p>
<p> " ညဆိုရင် ဘယ်အချိန် တွေမှာ ကြားရတာတုံးဗျ "</p>
<p> " ဟာ...နေဦးကွ ၊ အင်း .. ညသန်းခေါင် ကြက်တွန်ပြီးရင်
    မကြာဘူးဟေ့ ။ကြားရတော့တာပဲကွ။တစ္ဆေက ဒီတော့မှ အိပ်ရာ </p>
<p> နိုးသလား မသိပါဘူးကွာ။စကားတွေပြောလိုက် ရယ်လိုက်နဲ့<br> ငါတို့အိမ်က
    လူတွေလည်း ကောင်းကောင်းမအိပ်ရဲတော့ဘူးကွ။<br>
    အားလုံးကြောက်နေကြပြီ။"</p>
<p> " ဒါတော့ ဟုတ်တာပေါ့ ဘိုးရဲ့ ၊ တစ္ဆေ ဆိုရင်
    လူတိုင်းကြောက်ကြတာပဲ "</p>
<p> " အေး ပြောရဦးမယ် အခုဟာက စကားတွေတင် ပြောတာမဟုတ်ဘူးကွ ၊
    ညတုန်းက အိမ်မှာချက်ထားတဲ့ </p>
<p> ကြက်သားဟင်း တွေ မနက်ကျတော့ ဘာမှကို မရှိတော့ဘဲ<br>
    ပြောင်နေတာဟေ့ "</p>
<p> " ဗျာ...ဟုတ်လားဘိုး ၊ ဒါဆိုရင်ဒီကောင်တွေ
    အိမ်ထဲဝင်လို့ပေါ့ဗျာ"</p>
<p> " သြော်...ကြက်သားဟင်း တောင် စားသွားပါတယ်ဆိုမှ တာတေရာ "
</p>
<p> " ဟင် ဒါဆိုရင် မဖြစ်တော့ဘူး ဘိုးရ"<br> " အေး..အဲ့ဒါ ကြောင့်
    မင်းကို လာခေါ်တာကွ၊ </p>
<p> ဒီညမင်းငါ့တို့အိမ်ကိုလာခဲ့ပြီး အကဲခတ်စမ်းကွာ။
    ပြီးတော့မင်းနိုင်တဲ့ ကိစ္စဆိုရင်လည်း ဘိုးကို လုပ်ပေးပါလို့
    လာပြောတာပါ "</p>
<p> " သြော် ကိုရင်ထွေးမောင်ရယ်၊ တာတေက ဟိုရွာ
    ဒီရွာတောင်<br> အကြောင်းပေါ်ရင် လိုက်လုပ်နေတဲ့ဟာ
    ကိုရင့်ကိစ္စမလာပဲနေမလားတော် "</p>
<p> " အေးပါ ငွေစိန်ရယ် ၊ ကဲ ဒါတိုရင် ဘိုးပြန်မယ် ည ကျရင်
    ဆက်ဆက်လာခဲ့ တာတေရေ "</p>
<p> " ဘိုး ကျုပ်လည်း လာခဲ့မှာပါဗျ ။ဘာမှမစိုးရိမ်ပါနဲ့ဗျာ "<br>
    ကျောက်ခဲက ဘိုးထွေးမောင် ကိုစတယ်ဗျ "</p>
<p> " ဟေ ဟုတ်လား သောက်ကျိုးနည်း ကွာ ဆရာကျောက်ခဲပါကြွမယ်
    ဆိုပါလားကွ။ ငွေစိန်ရေ </p>
<p> ကြည့်လုပ်ပါဦးဟ ငါ့ဝိုင်းထဲက တစ္ဆေ တွေကို
    ကျောက်ခဲရိုက်ပုတ်<br> နေပါဦးမယ်၊ ဟား...ဟား... ဟား "</p>
<p> ဘိုးထွေးမောင်ကတော့
    ပျော်ပျော်ပဲဗျ။ပြောရင်းနဲ့ ဘိုးထွေးမောင်
    ထပြန်တယ်ဗျ။</p>
<p> ညသန်းခေါင် မရောက်ခင်ကတည်းက
    ကျုပ်နဲ့ကျောက်ခဲ ဘိုးထွေးမောင် တို့ဝိုင်းကို
    ရောက်နေတာဗျ။ကျုပ်က </p>
<p> မျက်ကွင်းဆေးကွင်းထားပြီးသားပေါ့ဗျာ။
    ဟော..ကြားရပြီဗျို့။<br> ကြားပြီ
    ဘိုးထွေးမောင်ပြောသလိုပဲဗျာ။ သန်းခေါင်</p>
<p> ကျော်တာနဲ့စကားပြောသံတွေ ကြားရတော့တာပဲဗျာ။ ယောကျ်ား
    ကြီးနှစ်ယောက် စကားပြောနေတဲ့ အသံဗျ။ </p>
<p> အံမယ် ရယ်တောင်<br> ရယ်လိုက်သေးသဗျာ။ ကျုပ်
    သတိထားနားထောင်တယ်။ </p>
<p> ဝိုင်းမြောက်ဘက်ကပဲ ကြားရတာဗျ။ တခြားဘက်က ကြားရတာ<br>
    မဟုတ်ဘူး။ကျုပ်ဝိုင်းထဲကို မဆင်းဘူး။ ဘာဖြစ်လို့လဲ ဆိုတော့</p>
<p> အသံတွေ
    ပျောက်သွားမှာစိုးလို့ဗျ။ဘာတွေပြောလဲဆိုတာကျုပ်ရော<br>
    ကျောက်ခဲရော သေသေချာချာ
    နားစိုက်ထောင်ကြတယ်။ဒါပေမဲ့</p>
<p> သဲသဲကွဲကွဲ ကြားရတာ မဟုတ်ဘူးဗျ။<br> ကျုပ် နံရံ အပေါက်ကနေ
    ဝိုင်းထဲကို </p>
<p> ချောင်းကြည့်တယ်။ဘာမှမတွေ့ဘူးဗျ။သစ်ပင်တွေပေါ်ကြည့်လည်း
    ဘာမှမတွေ့ဘူး အသံကြားတဲ့ နေရာကို ကျုပ် သေသေချာချာ</p>
<p> နားထောင်တယ်။သေသေချာချာ အာရုံစိုက်ပြီး
    နားထောင်တော့မှ<br> ကျုပ်သိသွားတာဗျို့။ ဒါမြေကြီးထဲက
    လာတဲ့အသံဗျ။ကျုပ် ဒါမျိုး</p>
<p> တစ်ခါမှ မကြုံဖူးဘူးဗျို့။ ဥစ္စာစောင့်တွေများလားလို့
    ကျုပ်တွေးကြည့်တယ်။ဟုတ်ချင်မှ ဟုတ်မှာပါဗျ။</p>
<p> " ဘိုး ဒီညရော ဘိုးတို့အိမ်မှာကြက်သားဟင်းချက်လား "<br> "ဟာ
    မချက်တော့ဘူး တာတေရ ၊ အေး ပြောရဦးမယ် ကွ </p>
<p> ဒီကောင်တွေက တို့အိမ်မှာ ဟင်းကောင်းချက်တာ
    သိတယ်ကွ၊<br> ဟင်းကောင်းချက်မှ လာစားတာ၊
    ဟင်းကောင်းမချက် ရင် စားတာ<br> မဟုတ်ဘူးကွ"</p>
<p> " ဘိုး ဒီကိစ္စ ကို ကျုပ်လုပ်ပေးမယ်။ဒါပေမဲ့ မနက်ဖြန်
    ညနေမှာ<br> ထမင်းတစ်ပြည်ချက်နဲ့
    ကြက်တစ်ကောင်ချက်ပြီး ထမင်းထုပ်ထားဗျာ။
    ထမင်းတောင်းနဲ့ပေါ့ ဘိုးရာ. "</p>
<p> " သြော်....အေးအေး သိပြီဘုန်းကြီးမယ်တော်ကြီး
    ဖုတ်ထုတ်တုံးက ဆရာကျော်တို့ လုပ်သလိုပေါ့ "</p>
<p> " ဟုတ်တယ် ဘိုး ကျုပ်အဲ့လိုလုပ်မှာ "<br> " စိတ်ချ တာတေ
    ဘိုးအားလုံးလုပ်ထားမယ်၊မင်းကြိုက်တဲ့အချိန်<br> လာယူပေတော့ "</p>
<p> ကျုပ်နဲ့ ကျောက်ခဲ ပြန်လာခဲ့ရတာပေါ့ဗျာ။အမှန်မှာ
    မသိသေးတာ။<br> နောက်နေ့မှာ မီးလောင်ကုန်းက
    နတ်ဝင်သည် ဒေါ်တုတ်ကို </p>
<p> ကျောက်ခဲက လှည်းနဲ့ ခေါ်လာတယ်။ ညကိုးနာရီမှာ သင်္ချိုင်းကုန်း<br>
    ကို ထွက်ခဲ့တယ်။ ဂူပေါ်မှာ ထမင်းပွဲတွေ ပြင်ပြီး
    ခါတိုင်းပြုမူနေကြ အတိုင်းမဖဲဝါကို ပင့်တာပေါ့ ဗျာ။</p>
<p> မကြာဘူးဗျ၊ မြက်ခင်းလေးမှာ လက်အုပ်လေးချီပြိး
    ဆံပင်ဖားလျားနဲ့ ထိုင်နေတဲ့ နတ် ဝင်သည် ဒေါ်တုတ်က </p>
<p> လက်တွေကွေးကောက်လာပြီး တဆတ်ဆတ်နဲ့
    တုန်နေတယ်ဗျ။<br> ဟော....ခုန်ပြီဗျို့။
    ဒေါ်တုန်ခုန်တက်သွားပြီ။ထမင်းပွဲပြင်ထားတဲ့</p>
<p> ဂူပေါ်ခုန်တက်သွားပြီ။ဒူးခေါင်ကြီး ထောင်လျက်နဲ့
    စားပြီဗျို့။<br> မဖဲဝါကို
    ကျုပ်ကျွေးနေကြပါ။စားရင်းသောက်ရင်း မဖဲဝါက ကျုပ်ကို
    မော့ကြည့်တယ်။ဆံပင်ဖားလျားကြီးကြားက မျက်လုံးပြူး နဲ့
    ကြည့်တာဗျို့။</p>
<p> "ဒီလိုပါ မဖဲဝါ ၊ ကျုပ်တို့ ရွာမြောက်ပိုင်းက ဘိုးထွေးမောင်
    တို့ဝိုင်းမှာ ညတိုင်းလူနှစ်ယောက် စကားပြောပြီး
    ရယ်တဲ့အသံတွေ</p>
<p> ကြားနေရတယ်။အိမ်ထဲက ကြက်သားဟင်း တွေလည်း ဝင်ပြီးစား<br>
    သွားတယ်။ကျုပ် မျက်ကွင်းဆေး
    ကွင်းပြီးကြည့်တော့လည်းဘာမှ<br> မမြင်ရဘူး မဖဲဝါ ။အဲ့ဒါ
    ကျုပ်ဘာလုပ်ရမလဲ "</p>
<p> " ဝိုင်းထဲမှာ ကျတ်တွင်း ရှိတယ် "<br> " ကျတ်တွင်းဆိုတာ ဘာတုံး မဖဲဝါ "
</p>
<p> " ပုရွက်ဆိတ် လောက်ရှိတဲ့
    တွင်းလေးထဲမှာတစ္ဆေနှစ်ကောင် အောင်းနေတာ
    အပြင်ထွက်လာရင်တော့ လူလောက်ကြီးလာတယ်</p>
<p> တွင်းထဲမှာတော့ ပုရစ်လောက်ပဲရှိတယ်။ အဲ့ဒါ
    တွင်းအောင်းတစ္ဆေတွေ အဲ့ဒီတွင်းကို
    ကျတ်တွင်းလို့ခေါ်တယ်။</p>
<p> " သြော် ဟုတ်လား ကျုပ်တော့ ခုမှကြားဖူးတာပါ
    သင်္ချိုင်းရှင်မကြီးခဗျာ"</p>
<p> " ဒီတစ္ဆေတွေ စည်းကမ်းဖောက်တာ ၊ သူတို့က
    တောထဲတောင်ထဲ သင်္ချိုင်းထဲနေရမှာ၊
    လူတွေနေတဲ့ရွာမှာမနေရဘူး။ငါ့ကိုယ်ခွဲရုပ်ကိုယူသွား </p>
<p> သင်္ချိုင်းထဲက ထွက်လာဖို့ ငါ့အမိန့်ပေးလိုက်။ ထွက်လာတော့မှ
    အမိန့်ပြန်လိုက်တာတေ ။ ရွာထဲက
    ချက်ချင်းထွက်ရမယ်လို့ပြော။</p>
<p> မဖဲဝါ အမိန့်လို့ပြော။ ငါ့ကိုယ်ခွဲရုပ်ကို ပြလိုက်။ ဦးတိုက်ပြီး
    ထွက်သွားလိမ့်မယ် "</p>
<p> မဖဲဝါက ကျုပ်ကို ပြောရင်း စားရင်းနဲ့
    စားသောက်ပြီးသွားတယ်ဗျ။<br>
    ရေသောက်လက်ဆေးပြီးပြန်ထွက်သွားတယ်။ဒေါ်တုတ်ကို
    သတိရအောင်လုပ်ပြီး ကျုပ်တို့ ရွာထဲပြန်ခဲ့တယ်။</p>
<p> ညဆယ်နှစ်နာရီထိုးပြီးပြီ။သန်းခေါင်ကြက်တွန်တာနဲ့ ကျုပ်နဲ့
    ကျောက်ခဲ ဘိုးထွေးမောင် တို့ အိမ်ဝိုင်းကို
    ရောက်လာကြတယ်။</p>
<p> ကျုပ်က မျက်ကွင်းဆေး ကွင်းထားပြီဗျ။မဖဲဝါ
    ကိုယ်တူကိုယ်ခွဲထည့်ထားတဲ့ ကတ္တီပါ အိတ်နက်ကလေးကို</p>
<p> အင်္ကျီအိတ်ထောင်ထဲမှာထည့်ပြီး
    ယူလာခဲ့တယ်။ဘိုးထွေးမောင်တို့<br> ဝိုင်းကို
    ကျုပ်တို့ရောက်တော့ ကျတ်တွင်းထဲက တစ္ဆေ
    နှစ်ကောင်က ခါတိုင်းလိုပဲ
    စကားတွေပြောပြီးရယ်နေပြီဗျ။</p>
<p> ကျောက်ခဲကိုတော့အိမ်ပေါ်မှာပဲ
    နေခိုင်းရတော့ပေါ့ဗျာ။ကျုပ်တစ်ယောက်တည်း
    ဝိုင်းထဲ ဆင်းပြီး</p>
<p> ဓာတ်မီးနဲ့ ထိုးပြီး လိုက်ရှာရတယ်။ကျုပ်
    ဝိုင်းထဲရောက်တာနဲ့စကား<br> သံရော ရယ်သံပါ
    တိတ်သွားရောဗျို့။ ကျုပ်က နေရာကို </p>
<p> သေသေချာချာ မှတ်ထားတာဆိုတော့ မန်ကျည်းပင်ရဲ့
    တောင်ဘက်ကလေးမှာ ဓာတ်မီးနဲ့ ထိုးပြီး ရှာတယ်။</p>
<p> ဟော...တွေ့ပြီဗျို့ တွေ့ပြီ ဒါပဲ ဖြစ်မယ်။
    တွင်းကလေးဗျ။တွင်းဝကလေးက ဝိုင်းစက်နေတာပဲ
    ။ပုရွက်ဆိတ်</p>
<p> တွင်းနဲ့လည်းမတူဘူး။ပုရစ်တွင်းနဲ့လည်းမတူဘူး။တွင်းဝမှာ ကျစ်<br>
    စာခဲတွေ ဘာတွေလည်းမရှိဘူးဗျ။တွင်းကလေးရဲ့ အနားမှာ
    တံမြက်စည်းနဲ့ လှဲထားသလိုကို ပြောင်ရှင်းနေတာဗျို။</p>
<p> ကျုပ်လည်း ကတ္တီပါအိတ်ထဲက မဖဲဝါ ရဲ့ ကိုယ်ခွဲရုပ်ကလေးကို<br>
    ုထုတ်တယ်။<br> " သင်္ချိုင်းရှင်မကြီး
    ကြွပါ။ကျုပ်တာတေကျတ်တွင်းထဲကနေ တစ္ဆေ တွေကို ရွာကနေ
    နှင်ထုတ်ပါတော့မယ် "</p>
<p> လို့ပြောလိုက်တာနဲ့ မဖဲဝါ ရုပ်ကလေး လှုပ်လာတယ်ဗျ။<br> "
    ကဲ...ကျတ်တွင်းထဲက ကျင်းအောင်းတဲ့ တစ္ဆေ
    နှစ်ကောင်<br> ခုချက်ချင်း တွင်းထဲ ထွက်ကြပေတော့ "
</p>
<p> ကျုပ်က ကျတ်တွင်းလေးကို
    ဓာတ်မီးနဲ့ထိုးထားတာဗျ။ဟော...ထွက်လာပြီဗျို့။ ပုရစ် လောက်
    ရှိတဲ့ မဲမဲအကောင်လေး </p>
<p> နှစ်ကောင်ဗျ။ဟာ...ကျတ်တွင်းအပြင်ကိုရောက်တာနဲ့
    အကြီးကြီး <br> တွေဖြစ်ကုန်တာဗျို့။ကျုပ်ကို မျက်လုံး
    ပြူးကြီးတွေနဲ့ ကြည့်နေကြတယ်။ကိုယ်ပေါ်မှာ ဘာအဝတ်အစားမှ
    မရှိဘူးဗျ။</p>
<p> အမွှေးအမြင်တွေနဲ့ တစ်ကိုယ်လုံးဖုံးနေတာဗျို့။<br> "
    သင်တို့ရဲ့ သခင်မ မဖဲဝါကို သေသေချာချာ ကြည့်လိုက်စမ်း"</p>
<p> ဟော...တစ္ဆေ နှစ်ကောင် ချက်ချင်း ဒူးထောက်ပြီး
    မဖဲဝါ ရဲ့ကိုယ်ခွဲ အရုပ်ကလေးကို ရှိခိုးနေရောဗျို့။</p>
<p> " သင်တို့နှစ်ကောင် နားထောင် ၊ သင်္ချိုင်းရှင်မ မဖဲဝါရဲ့
    အမိန့်၊ <br> သင်တို့ဟာ လူတွေနေတဲ့ ရွာတွေမှာ
    လုံးဝနေခွင့်မရှိဘူး။တောထဲ</p>
<p> တောင်ထဲက သင်္ချိုင်းမှာသာ နေရမှာကို သိသားနဲ့ရွာထဲမှာလာနေတဲ့အတွက်
    သင်တို့မှာ အပြစ်ရှိတယ်။</p>
<p> အခုချက်ချင်း လူ့ရပ်ရွာကနေ ထွက်ကြရမယ်။ မဖဲဝါရဲ့ အမိန့် "<br>
    တစ္ဆေ နှစ်ကောင် မျက်လုံးနီနီကြီးတွေနဲ့မဖဲဝါရဲ့
    ကိုယ်ခွဲအရုပ်လေးကိုမော့ကြည့်ပြီးတော်တော်ကို
    ကြောက်ရွံ့သွား</p>
<p> ကြတာဗိုျု့။ပြီးတော့ ဒူးထောက် ထိုင်နေရာကနေ
    ချက်ချင်းထလာပြီးဖြတ်ခနဲ ပျောက်သွားကြတယ်။ကျုပ်လည်</p>
<p> ဓာတ်မီးကို ချက်ချင်း ပိတ်မပစ်သေးဘဲ ဝိုင်းထဲမှာ
    လက်ထိုးကြည့်<br> တယ်။ကျတ်တွင်းထဲ တွင်းအောင်းနေတဲ့
    တစ္ဆေ တွေမရှိတော့ဘူးဗျ။ကျုပ်လည်းကျောက်ခဲကို
    ခေါ်ပြီး မြေဖို့ခိုင်း</p>
<p> လိုက်တယ်။<br> " ကဲ ဘိုးရေ အားလုံးပြီးသွားပါပြီ ဘာမှမရှိတော့ပါဘူး။ဘိုး
    စိတ်ရှင်းချင်ရင်တော့ ဆရာတော် တွေပင့်ပြီး
    ဆွမ်းကပ် တရားနာ<br> ပေါ့ဗျာ "</p>
<p> " အေး တာတေရေ မင်းပြောတဲ့အတိုင်း
    လုပ်လိုက်မယ်ဟေ့ "</p>
<p> ဘိုးထွေးမောင် ကပြောတယ် ။ ကျောက်ခဲကို
    သူ့အိမ်လိုက်ပို့ပြီး<br> ကျုပ်လည်း အိမ်ပြန်ခဲ့တာပေါ့ဗျာ။
</p>
<p> ပြီးပါပြီ ။</p>
</div>