<h3>♡ စုန်းကြောက်တဲ့ဗုံ ♡</h3>
<p> ဆရာကြီးဦးမင်းအောင်နဲ့ဆရာကြီးနွံဖတို့နောက်ကို</p>
<p> ကျုပ်လျှောက်လိုက်နေတုန်းကဗျ။ကျုပ်ကိုယ်တိုင်ကြုံခဲ့တဲ့ဖြစ်ရပ်</p>
<p> ကလေးတစ်ခုပေ့ါဗျာ။ရှမ်းပြည်နယ်ဘက်မှာရောက်နေတဲ့</p>
<p> ကဝေပျံတစ်ယောက်ကိုဆရာကြီးဦးမင်းအောင်နှိမ်နင်းလိုက်ပြီး</p>
<p> လို့ကျုပ်တို့ပြန်အလာမှာ ရွာလမ်းကလေးတစ်ရွာကိုဝင်ပြီး</p>
<p> နေ့လယ်စားထမင်းစားကြတယ်။အဲဒီရွာမှာကဆရာနွံဖရဲ့</p>
<p> တပည့်တစ်ယောက်ရှိတာကိုးဗျ။ဆရာကြီးနှစ်ယောက်နဲ့ကျုပ်</p>
<p> နဲ့ထမင်းစားသောက်ပြီးတဲ့အချိန်မှာ ရွာသူကြီးရောက်လာပြီး</p>
<p> ဆရာတွေကိုဖမ်းတော့တာဗျို့။</p>
<p> "သူကြီးဘာကိစ္စများရှိလို့တုံးဗျ"</p>
<p> ဆရာနွံဖကမေးတာဗျ။အရပ်ရှည်ရှည်ထောင်ထောင်မောင်း</p>
<p> မောင်းနဲ့သူကြီးကပြောတယ်။</p>
<p> "ဒီလိုပါဆရာကြီးတိ့ု ကျုပ်အုပ်ချုပ်တဲ့ဒီရွာမှာကလေး</p>
<p> မလေးတွေနှစ်ယောက်သုံးယောက်ရှိပြီဗျအကောင်းသား</p>
<p> ကနေမူးကြ ဝေကြ အော့ကြ အန်ကြ ဖြစ်ကြတာ။</p>
<p> ကျုပ်စိတ်ထင်တော့ဒီကလေးမလေးတွေလူပြုစားခံရတယ်</p>
<p> လို့ထင်တယ်ဗျအဲဒါဆရာကြီးတစ်ဆိတ်လောက်ကြွပြီး</p>
<p> စစ်ဆေးပေးပါဗျာကျုပ်အိမ်မှာပဲခေါ်ထားပါ့မယ်။</p>
<p> တကယ်လို့စုန်းကိုဖော်လို့ရရင်တော့ဒီရွာမှာမထားဘူးရွာပြင်</p>
<p> ထုတ်ထားမယ်"</p>
<p> "အင်းလေးကျုပ်လည်းကြုံနေမှပဲလိုက်ခဲ့မှာပေါ့သူကြီးရာ</p>
<p> ဆရာကြီးတွေနဲ့ကျုပ်နဲ့သူကြီးအိမ်ရောက်တော့ သူကြီးခေါ်ထား</p>
<p> တဲ့ကလေးမလေး သုးံယောက်နဲ့သူတို့အမေတွေပါ</p>
<p> ရောက်နေကြတာဗျ။ ကလေးမလေး တွေ</p>
<p> အသက်ဆယ့်လေးငါးနှစ်လောက်ပဲရှိမှာပါဗျာ။</p>
<p> ဆရာကြီးဦးမင်းအောင်က ကလေးမတွေကိုဘုရားကန်တော</p>
<p>့ခိုင်းတယ်။ပြီးတော့လက်ကိုသွေးစမ်းပြီးရောဂါစစ်တယ်။</p>
<p> "ဟုတ်တယ်သူကြီးဒီကလေးမတွေစုန်းပြုစားခံထားရတာ"</p>
<p> "ဟာ ဟုတ်လားဆရာကြီး ဒါဆိုရင်ပြုစားတဲ့စုန်းမကို</p>
<p> ဆရာကြီးဖော်ပေးပါဗျာ"</p>
<p> "ကောင်းပြီလေ ခင်ဗျားရွာထဲကမိန်းမတွေ</p>
<p> ကြီးတာရောငယ်တာရော အားလုံးဆင့်ခေါ်လိုက်တော့ဗျာ"</p>
<p> ခဏကြာတော့ သူကြီးအမိန့်နဲ့ရွာထဲကမိန်းမသုံးလေးဆယ်</p>
<p> လောက်သူကြီးအိမ်ကိုရောက်လာတယ်ဗျ။ကလေးမလေးတွေ</p>
<p> ပါအကုန်ရောက်လာကြတာဗျို့။</p>
<p> "ကဲ ဆရာကြီး ေဟာဒါကျုပ်ရွာမှာရှိတဲ့မိန်းမကုန်ပဲဗျ"</p>
<p> ဦးမင်းေအာင်ကခေါင်းညိတ်လိုက်ပြီး သူ့ဆေးအိတ်ထဲက</p>
<p> သစ်သားသေတ္တာပုံးကလေးကိုထုတ်ယူလိုက်တယ်။</p>
<p> သေတ္တာကလေးဖွင့်ပြီးအထဲကအနီရောင် ဗုံကလေးကိုထုတ်</p>
<p> ယူလိုက်တယ်ဗျ။ဗုံကလေးကအရှည်သုံးလက်မလောက်</p>
<p> ပဲရှိမှာဗျ။ဗုံရှည်တွေအတိုင်းသားရေနဲ့ကြက်ထားတာဗျ။</p>
<p> ပြီးတော့ဗုံတစ်ခုလုံးဟင်္သာပြဒါးတွေရဲနေအောင်သုတ်ထား</p>
<p> တာ။ဗုံတီးတဲ့တုတ်တံက ဖြူဖြူလေးဗျ။ဆရာကြီးဦးမင်းအောင်</p>
<p> ကဘာမှမပြောတော့ဘဲဗုံကလေးကို တုတ်တံဖြူဖြူကလေး</p>
<p> နဲ့တီးတော့တာပါပဲဗျာ။ပါးစပ်ကလည်းဂါထာလား</p>
<p> မန္တန်လားတစ်ခုခုကိုရွတ်နေတယ်ဗျ။</p>
<p> "တုံ တုံ တုံ တုံ"</p>
<p> ဗုံသံကခပ်တိုးတိုး မြည်တာပေါ့ဗျာ။ကျုပ်လည်းဘာများဖြစ်လာ</p>
<p> မလဲလို့ကြည့်နေတာဗျ။</p>
<p> "တုံ တုံ တုံ တုံ "</p>
<p> ဟောထိုင်နေတဲ့မိန်းမတွေအထဲကအသက်ဆယ့်</p>
<p> ငါးနှစ်လောက်ရှိတဲ့ကလေးမလေးတစ်ယောက်မတ်တတ်</p>
<p> ထရပ်ရောဗျို့။ပြီးတော့ဘာမပြော ညာမပြောနဲ့ကတော့တာ</p>
<p> ဗျို့။ဆရာကြီးကဗုံကိုအဆတ်မပြတ်တီးပြီးပါးစပ်ကလည်း</p>
<p> အဆက်မပြတ်ရွတ်နေတာဗျ။ ဒါပေမဲ့နောက်ထပ်ဘယ်မိန်းမမှ</p>
<p> ထမကတော့ဘူးဗျ။ဆရာကြီးက ဗုံလေးကိုတော်တော်ကြာ</p>
<p> အောင်တီးပြီးမှရပ်လိုက်တယ်။ဒီတော့မှအဲဒီကလေးမလေး</p>
<p> ကတာရပ်သွားတယ်ဗျို့။</p>
<p> "ကဲကလေးမဒီရှေ့ကိုထွက်ခဲ့ပေတော့"</p>
<p> ဦးမင်းအောင်ရဲ့အသံအောင်အောင်ကြီးနဲ့ အမိန့်ပေးလိုက်တာ</p>
<p> နဲ့အဲဒီကလေးမလေးကရှေ့ကိုထွက်လာတယ်ဗျ။</p>
<p> "ကဲကလေးမ ဘယ်လိုဖြစ်တာတုံး"</p>
<p> ကြုံ့ကြုံ့ကလေးထိုင်နေတဲ့ကလေးမလေးကဆရာကြီးကို</p>
<p> မကြည့်ဘဲပြောတယ်။</p>
<p> "ကျွန်မလည်း မသိပါဘူးရှင်"</p>
<p> ဆရာကြီးဦးမင်းအောင်က ကလေးမလေးကို သေသေချာချာ</p>
<p> ကြည့်ပြီးသူ့အမေကိုရှေ့ခေါ်ပြီးမေးတယ်။သူတို့မျိုးရိုးမှာ</p>
<p> ဒါမျိုးတွေတတ်တဲ့သူမရှိတဲ့ အကြောင်းအမေလုပ်တဲ့</p>
<p> သူကပြောပြတယ်။ဆရာကြီးဦးမင်းအောင်က</p>
<p> ခေါင်းညိတ်ပြီး</p>
<p> "သူကြီး ဒီကလေးမကိုရွာပြင်ထုတ်လို့တော့မဖြစ်ဘူးဗျ</p>
<p> ဒါဝမ်းတွင်းစုန်းခေါ်တယ်မွေးကတည်းကပါလာတာဗျ။</p>
<p> ဒါမျိုးကအင်မတန်ရှားပါတယ်။</p>
<p> သူကိုယ်တိုင်တောင်စုန်းဖြစ်နေတာကိုသိတာမဟုတ်ဘူး" </p>
<p> "နေပါဦး ကလေးမရဲ့အမေကိုကျုပ်တစ်ချက်လောက်မေးပါရ</p>
<p> စေ။ဒီကလေးမလေးဟာ တစ်ခါတစ်လေ ထမင်း</p>
<p> မစားဘဲသစ်သီးမှည့်တွေ့ပဲစားပြီးနေတတ်တယ်</p>
<p> မဟုတ်လား"</p>
<p> "ဟာ ဟုတ်တယ်ဆရာကြီးသစ်သီးအမှည့်တွေ့ရင်</p>
<p> ထမင်းမစားတော့ဘူးအဲဒါတွေပဲစားတာဆရာကြီးရဲ့"</p>
<p> "အင်း စုန်းခုနှစ်မျိုးမှာ ဒါခေါင်းစုန်းလို့ခေါ်တယ်။</p>
<p> ဟိုကလေးတွေရဲ့အရိပ်ကိုတစ်ခုခုလုပ်လိုက်</p>
<p> တယ်ထင်တယ်ဗျ။ ခေါင်းစုန်းဆိုတာ ခြေရာတို့ ၊ အရိပ်တို့</p>
<p> ကနေ ပြုစားရတာ"</p>
<p> "ဟုတ်တယ်။ ဟိုနေ့က ကစားတုန်းက ကျွန်မချည်းရှုံးတာ</p>
<p> နဲ့စိတ်ဆိုးပြီး သူတို့အရိပ်တွေကိုဖနောင့်နဲ့ပေါက်လိုက်တာ"</p>
<p> "ကဲဒါဆိုရင် နင့်သူငယ်ချင်းတွေကို နင်ကိုယ်တိုင်ပဲ</p>
<p> လက်နဲ့သပ်ချပေးလိုက်ပေတော့"</p>
<p> ကလေးမလေးကထသွားပြီး ဘုရားစင်ရှေ့မှာထိုင်နေတဲ့</p>
<p> သူ့သူငယ်ချင်းမတွေကိုတစ်ကိုယ်လုံး</p>
<p> လက်နဲ့သပ်ချပေးလိုက်တယ်။ဆရာကြီးကသူ့အမေရဲ့</p>
<p> တောင်းပန်မှုကြောင့်ဆေးအိတ်ထဲကပါလာတဲ့</p>
<p> ဆေးတွေစုတ်တွေထုတ်ပြီး ကလေးမလေးကိုဆေးထိုးပေး</p>
<p> လိုက်တယ်။</p>
<p> "ကဲအားလုံး စိတ်ချကြပေတော့နောက်ထပ်ဘာမှ မဖြစ်တော့</p>
<p> ဘူးသိလား"</p>
<p> အဲဒီရွာက ပြန်ထွက်တော့မှလမ်းမှာ ဆရာနွံဖက</p>
<p> ဒီဗုံကလေးအကြောင်းပြောပြတာဗျ။ဒီဗုံကိုတီးပြီး</p>
<p> ဂါထာရွတ်ရင်ဘယ်စုန်းမှ မနေနိုင်ဘဲထ ကကြတာဆိုပဲဗျ။</p>
<p> ဗုံတီးမရပ်မချင်းကနေတော့တာတဲ့ဗျ။</p>
<p> "တာတေ မင်းမှတ်ထားဝါးပျံကိုအဆစ်နှစ်ဆစ်ကြားက</p>
<p> ဖြတ်ယူပြီးရင ်ကြွက်သရေကြက်ထားတာနဲ့စည်းကြက်သလို</p>
<p> ကြက်ရတယ။်ပြီးရင်သစ်စည်းနဲ့သရိုးကိုင်ပြီး</p>
<p> ဟင်္သာပြဒါးသုတ်ရတယ်။တီးတဲ့တုတ်တံကသစ်သား</p>
<p> မဟုတ်ဘူးကွကြောင်နက်ရိုး" </p>
<p> "ဗျာ။ကြောင်နက်ရိုး ဟုတ်လားဆရာနွံဖ" </p>
<p> "အေးဟုတ်တယ်။ရွတ်တဲ့ဂါထာက တစ်ခြားမဟုတ်ဘူးကွ။</p>
<p> ပရိတ်ကြီးဆယ့်တစ်သုတ်ထဲက ခန္ဓသုတ်ကိုရွတ်ပြီးဗုံကို</p>
<p> အဆက်မပြတ်တီးရတာ ဘယ်စုန်းမှကိုမနေနိုင်ပါဘူး</p>
<p> ကွာထပြီးကကြတာပါပဲကွာ"</p>
<p> ခင်ဗျားတို့ဗဟုသုတရအောင်ပြောပြတာပါဗျာ။</p>
<p> ဗုံလုပ်ပြီးကြောင်ရိုးနဲ့လည်းတီးမနေနဲ့ဦးနော်။</p>
<p> ခင်ဗျားကိုစုန်းတွေဝိုင်းကိုက်ကုန်ဦးမယ်။</p>
<p> Credit- တာတေ(တစ္ဆေ မျက်လုံးမဂ္ဂဇင်း)</p>
</div>