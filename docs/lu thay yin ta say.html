<h3>လူသေရင်တစ္ဆေဖြစ်သတဲ့လား</h3>
တကယ်တော့ လူသေတိုင်း တစ္ဆေဖြစ်တာ<br> မဟုတ်ဘူးဗျ။ ဒီအကြောင်းတွေကို
မဖဲဝါ <br> ပြောပြလို့ ကျုပ်လည်း သိတာဗျ။<br> ဒီလိုဗျို့။ အညာနွေခေါင်ခေါင်ကြီးဗျ။<br> <br> ကျုပ်တို့ရွာက
ဘွားမယ်စိုးကြီး ဆုံးသွားပါရောဗျာ။<br> ဖြစ်တာကတော့ လူကြီးရောဂါပါ။ တရှောင်ရှောင်<br> ဖြစ်နေရာက နေပြီး
အားယုတ်လာတာပေါ့ဗျာ။<br> နောက်ဆုံး အစာမဝင်တော့ဘဲ ဆုံးသွားတာဗျို့။<br> <br> ကျုပ်တို့အညာမှာက ဒီလိုတကယ်ပူတဲ့<br>
အချိန်မှာ လူသေရင် ရက်မထားဘူးကြဘူးဗျ။<br><span> နေ့ချင်းသြင်္ဂိုဟ်ကြတယ်။ပူ</span><wbr><span
    class="word_break"></span>တဲ့အရပ်ဆိုတော့<br> ချက်ချင်း ပုပ်တာဗျ။<br> <br> ခုလည်း ဘွားမယ်စိုးကြီး အသုဘကို
<br> နေ့ချင်းသြင်္ဂိုဟ်ဖို့ ပြင်ကြတာပေါ့ဗျာ။<br> ညနေလေးနာရီထိုးတာနဲ့ ကြေးစည်ထုပြီး<br> အသုဘ ချတယ်။ ဘွားမယ်စိုး
ဆိုတာက<br> ကျောင်းအစ်မကြီးဗျ။ ရွာဦးကျောင်းမှာလည်း<br> ကျောင်းလှူတယ်။ ကျုပ်ဆရာတော်ကျောင်းမှာလည်း<br>
ကျောင်းလှူတယ်ဗျ။ အိမ်မှာလည်း တစ်နေ့လုံး<br> ပုတီးတချောက်ချောက် စိပ်နေတာဗျ။<br> <br> ကျုပ်တို့ တစ်ရွာလုံးကတော့
ဘွားမယ်စိုးကြီးကို<br> နတ်သမီး ဖြစ်သွားပြီလို့ ပြောနေကြဗျို့။<br> <br> ဘွားမယ်စိုးရဲ့ အသုဘကိုလည်း
တစ်ရွာလုံးကို<br> လိုက်ပို့ကြတာဗျ။ ဒါ ကျုပ်တို့ ထနောင်းကုန်းက<br> သူတော်ကောင်းမကြီး သေတာလေဗျာ။<br> <br>
ညရောက်တော့လည်း ကျုပ်တို့ကာလသားတွေရော၊<br> လူကြီးပိုင်းတွေရော အသုဘအိမ်ကို စောင့်ကြတာဗျ။<br> လူကြီးပိုင်းကလည်း
ဘုရားစကား တရားစကားတွေ<br> ပြောကြလို့ပေါ့ဗျာ။<br> <br> ကျုပ်တို့ လူငယ်ပိုင်းကလည်း ပဲအကြောင်း၊<br> နှမ်းအကြောင်း၊
ယာအကြောင်း၊အမဲလိုက်တဲ့<br> အကြောင်းတွေ ရောက်တတ်ရာရာ ပြောကြလို့ပေါ့ဗျာ။<br> <br> ဒီလိုနဲ့ ရက်လည်ရောဗျာ။ ကျုပ်တို့
အညာရွာတွေ<br> ဓလေ့က ရက်လည်ရင် ထမင်းကျွေးကြတာဗျ။<br> ရက်လည်ပြီးသွားတော့ အသုဘအိမ်လည်း<br><span>
    ပုံမှန်ပြန်ဖြစ်သွားတော့တာပ</span><wbr><span class="word_break"></span>ေါ့ဗျာ။<br> ဒီမှာတင်
ဇာတ်လမ်းစတော့တာဗျ။<br> <br> "တာတေရေ ၊ တာတေ"<br> <br> နွေရာသီဆိုတော့ နေ့လယ်နေ့ခင်း ဘယ်မှ<br> မသွားတော့ဘူးပေါ့ဗျာ။
ဝိုင်းထဲက မန်ကျည်းပင်ကြီး<br> အောက်မှာပဲ ကျုပ်အိပ်နေတာ။ ကျုပ်နားထဲမှာ<br> ခေါ်သံကြားတော့ ကျုပ်
လန့်နိုးသွားတယ်<br> ခေါင်းထောင်ပြီး ဝိုင်းဝကို လှမ်းကြည့်လိုက်တော့<br> ကိုမောင်ပုကြီးဗျ။ ကိုမောင်ပုဆိုတာ
ဘွားမယ်စိုးရဲ့<br> မြေးဗျ။ အသက်သုံးဆယ်လောက်ရှိပြီ။<br> လူက ဂင်တိုတို ပုပြတ်ပြတ်နဲ့ဗျ။<br> <br> ဘွားမယ်စိုးရဲ့
ယာတွေကို ဦးစီးလုပ်ကိုင်နေတဲ့<br> လူတွေထဲက တစ်ယောက်ပေါ့ဗျာ။ ကျုပ်တို့ရွာမှာတော့<br> ဘွားမယ်စိုးရဲ့ အိမ်က
လူချမ်းသာအိမ်ပေါ့ဗျာ။<br> <br> ဝိုင်းဝမှာ ရပ်နေတဲ့ ကိုမောင်ပုကို ကြည့်ပြီး<br> ကျုပ်တွေးနေတာဗျ။ ဟိုနေ့ကမှ
ရက်လည်ရုံရှိသေးတာ၊<br> ဘာကိစ္စများ ရှိလို့ပါလိမ့်လို့ တွေးရင်းနဲ့ …<br> <br> "ဟာ…ကိုကြီးမောင်ပု လာလေဗျာ၊ ကျုပ်
ဒီမှာ "<br> <br> လို့ ပြောလိုက်တော့မှ ကိုမောင်ပုကြီးက ဝိုင်းထဲကို<br> ဝင်လာတာဗျ။ <br> <br> "လာ ထိုင်
ကိုကြီးမောင်ပု "<br> <br> ကျုပ်က ကျုပ်အိပ်နေတဲ့ သစ်သားကွပ်ပျစ်ပေါ်မှာ<br> ထထိုင်ပြီး ကိုမောင်ပု ထိုင်ဖို့
နေရာလုပ်ပေးလိုက်တယ်။<br> ပြီးတော့ ကိုမောင်ပုကို နဂါးဆေးပေါ့လိပ်တစ်လိပ်<br> မီးညှိပြီး တည်လိုက်တယ်။ ကိုမောင်ပုက
ဝါးဖတ်<br> ခမောက်ကလေးနဲ့ ယပ်ခတ်နေရင်းကနေ <br> ကျုပ်တည်တဲ့ နဂါးဆေးပေါ့လိပ်ကလေးကို<br> ယူပြီး ဖွာလိုက်တယ်<br> <br>
"ကိုကြီးမောင်ပု၊ နေပူကြီးထဲ ဘယ်ကလှည့်ဝင်တာတုံးဗျ"<br> <br> "ဘယ်ကမှ မလှည့်ဘူး တာတေရ၊ မင်းဆီကိုပဲ<br> လာတာကြ "<br>
<br> "ဟင် ဟုတ်လား ၊ ကိစ္စရှိလို့လား ကိုကြီးမောင်ပု"<br> <br> "ရှိတယ်ကွ တာတေရ "<br> <br> ကိုမောင်ပုက
ဆေးလိပ်ဖွာရင်း ကျုပ်ကိုပြောဖို့<br> စကားကို စဉ်းစားနေတာဗျ။<br> <br> "ဒီလိုကွ တာတေရ၊ ငါတို့ ဘွားတော်ကြီး
ဆုံးတာ<br> ဒီနေ့ဆိုရင် နှစ်ပတ်ရှိပြီကွ"<br> <br> "ဟုတ်ကဲ့ "<br> <br> "အဲဒါ အိမ်မှာ ထူးထူးခြားခြား ဖြစ်နေလို့ကွ
"<br> <br> "ဗျာ၊ ဘာဖြစ်စရာရှိလို့တုံး ကိုကြီးမောင်ပုရဲ့၊<br> ဘွားမယ်စိုးက သူတော်ကောင်းမကြီးပဲဟာ၊<br> တစ္ဆေတွေ
ဘာတွေ မဖြစ်နိုင်ပါဘူးဗျ"<br> <br> "ခုဟာက တစ္ဆေမဟုတ်ဘူးကွ တာတေရ"<br> <br> "ဟင်၊ ဒါဖြင့် ဘာတုံးဗျ၊
ဘာများဖြစ်လို့တုံး "<br> <br> "တို့အိမ်ကို ငှက်ကလေးတစ်ကောင် ရောက်လာလို့ကွ"<br> <br> "ဟာ…ကိုကြီးမောင်ပုကလည်း
ငှက်လာနားတာပဲ<br> ဆန်းတာမှတ်လို့ဗျာ၊ ဒီလိုပဲ ငှက်ကလေးတွေက<br> အိမ်တွေ ဘာတွေထဲကို ဝင်လာတတ်တာပဲလေဗျာ"<br> <br> "ဟာ
…အခုဟာက ဒီလိုမဟုတ်ဘူးကွ "<br> <br> "ဟင်…ဒါဆိုလည်း ပြောပါဦးဗျာ "</span>

<br> "ငှက်ကလေးက ချိုးငှက်လောက် ရှိတယ်ကွ။<br> အရောင်က ရွှေရောင်တောက်တောက်နဲ့ အစိမ်းရောင်<br> တောက်တောက်
စပ်ထားတာကွ၊ နှုတ်သီးက နီရဲနေတာ၊<br> ဘွားတော်ကြီးအခန်းထဲမှာ ကော်ဇောတွေသိမ်းဖို့<br> တံခါးဖွင့်လို့ ငှက်ကလေးကို
သွားတွေ့တာကွ၊<br> တံခါးတွေ ပိတ်ထားရက်သားနဲ့ ဒီငှက်ကလေးက<br> အထဲကို ဘယ်လိုရောက်နေတာတုံး တာတေ<br> မင်း
စဉ်းစားကြည့်လေကွာ၊ ပြီးတော့ ငါတို့က<br> ငှက်ကလေး ဝင်နေတာကို မသိဘဲ တစ်ယောက်<br> ယောက်က တံခါးတွေ ပိတ်ထားလို့
အထဲမှာ<br> ပိတ်မိနေတယ်ထင်ပြီး တံခါးတွေ ပြတင်းပေါက်တွေ<br> ဖွင့်ထားပေမယ့် ငှက်ကလေးက မပျံဘူးကွ၊<br>
ဘွားတော်ကြီးအခန်းထဲမှာပဲ နေတယ်။ <br> ညဘက်ရောက်တော့ ငါချောင်းကြည့်တယ်ကွ၊<br> ဘွားတော်ကြီး အိပ်တဲ့ကုတင်ပေါ်မှာ
နားနေတယ်၊<br> အိပ်နေတာ ဖြစ်ချင်ဖြစ်မှာပေါ့ကွာ "<br> <br> "အဲဒီငှက်ကလေး ရောက်နေတာ ဘယ်နှရက်ရှိပြီတုန်းဗျ"<br> <br>
"ရက်လည်ပြီး နောက်နေ့မှ ရောက်လာတာကွ "<br> <br> "ကိုကြီးမောင်ပုတို့က ဘယ်လိုထင်လို့တုန်းဗျ"<br> <br><span> "ငါတို့
    ဘွားတော်ကြီးများ ငှက်ဖြစ်နေတာလားလို့ပေါ့ကွာ</span><wbr><span class="word_break"></span> "<br> <br> "ဟာ
…ဘွားမယ်စိုးကတော့ ငှက်မဖြစ်လောက်ပါဘူးဗျာ၊<br> ဖြစ်ခြင်းဖြစ်ရင် နတ်ပဲဖြစ်မှာပါ "<br> <br> "ဒါတော့
မပြောနိုင်ဘူးလေကွာ၊ ဒါပေမဲ့ တစ်ခုရှိတာက<br> ငှက်ဖြစ်ရင်လည်း ငှက်မကြီးရဲ့ ဗိုက်ထဲဝင်ပြီး ဥရဦးမယ်၊<br><span>
    ပြီးမှ အကောင်ပေါက်ရဦးမယ်မို့လား။ခ</span><wbr><span class="word_break"></span>ျက်ချင်းတော့<br>
ဒီအရွယ်ရောက်လာဦးမှာ မဟုတ်ဘူးကွ။ ငါတို့လည်း<br> ဘယ်လိုစဉ်းစားရမှန်းကို မသိတာကွ၊ ဒါနဲ့ မင်းကို<br>
လာပြီးတိုင်ပင်တာကွ တာတေရ "<br> <br><span> ကျုပ်က နဂါးဆေးပေါ့လိပ်ကလေးကိုဖွာပ</span><wbr><span
    class="word_break"></span>ြီး<br> တစ်ချက်ရှိုက်လိုက်တယ်။ ပြီးတော့ <br> စဉ်းစားကြည့်တာပေါ့ဗျာ။<br> <br>
"အဲဒီငှက်ကလေးကို ဖမ်းပြီး တစ်နေရာမှာ<br> သွားလွှတ်လိုက်ဗျာ။ မျက်စိလည်ပြီး မသွားတတ်<br> မလာတတ် ဖြစ်နေတာလားမှ
မသိတာ "<br> <br> "အေး ဒါတော့ မပြောတတ်ဘူးကွ၊ မင်းပြောသလို<br> လုပ်ကြည့်လိုက်မှာပဲ ထင်တယ် "<br> <br>
ကိုမောင်ပုကြီးက ကျုပ်နဲ့ စကားပြောရင်<br> ညနေစောင်းမှ ပြန်သွားတယ်ဗျ။<br> <br> နောက်နေ့ရောက်တော့ ကိုမောင်ပု
ကျုပ်ဆီကို<br> အစောကြီး ရောက်ချလာတယ်<br> <br> "တာတေရေ"<br> <br> "ဟာ ကိုမောင်ပု လာဗျ၊ ငှက်ကလေးကို<br>
လွှတ်ပေးလိုက်ပြီလား "<br> <br> "မနေ့က ငါ ဒီက ပြန်ရောက်တာနဲ့ ဖမ်းပြီး ရွာပြင်က<br> ထနောင်းပင်တွေနားမှာ
သွားလွှတ်လိုက်တယ်ကွ"<br> <br> "အဲဒါ ပြီးရောပေါ့ဗျာ "<br> <br> "ဟာ…မပြီးသေးဘူး တာတေရ "<br> <br> "ဟင်
…ဘယ်လိုဖြစ်လို့တုန်း "<br> <br> "ညက ငါ့ကို အိပ်မက်ပေးတယ်၊<br> အိပ်မက်ထဲမှာ ငါ့ဘွားတော်ကြီး ဒေါ်မယ်စိုးက <br>
ငါ့ကို ပြောတယ်ကွ၊ 'မြေး မောင်ပု၊ မြေးလေးက<br> ဘွားတော်ကို အိမ်မှာ မနေစေချင်လို့<br> ရွာပြင်ကို ပို့တာလား'တဲ့ကွာ၊
ငါဖြင့်<br> အိပ်ရာက လန့်နိုးပြီး စိတ်မကောင်းဖြစ်လိုက်တာကွာ၊<br> ညတွင်းချင်း ထပြီး အဲဒီငှက်ကလေးကို <br>
လိုက်ရှာချင်စိတ်တောင် ပေါက်သွားတယ် "<br> <br> "ဟာ …ဖြစ်မှဖြစ်ရလေဗျာ "<br> <br> "ဒါပေမဲ့ ဒီမနက်ကျတော့
ငှက်ကလေးက<br> ဘွားတော်ကြီး အခန်းမှာ ပြန်ရောက်နေတယ်ကွ"<br> <br> "ဟာ …ဟုတ်လား ကိုကြီးမောင်ပု၊ <br>
တော်သေးတာပေါ့ဗျာ"<br> <br> "အေးပေါ့ကွာ၊ ဒီလိုသာ မဟုတ်ရင် ငါ့မှာ<br> ဘယ်လိုရှာရမှန်းတောင် သိမှာမဟုတ်ဘူး <br>
တာတေရ "<br> <br> "ဒါဆိုရင်တော့ ခဏစောင့်ဗျာ၊ သေသူနှင့်<br> ပက်သက်ရင် မဖဲဝါနဲ့ ဆိုင်တယ်ဗျ၊ ကျုပ်<br> ဒီည မဖဲဝါကို
မေးကြည့်မယ်ဗျာ "<br> <br> ညရောက်တော့ မအိပ်ခင်မှာ မဖဲဝါရဲ့<br> ကိုယ်တူကိုယ်ခွဲ အရုပ်ကလေးကို ကိုင်ပြီး<br>
မဖဲဝါကို အကြောင်းပြုလိုက်တယ်</span>
<br> "သင်္ချိုင်းရှင်မ မဖဲဝါဗျာ၊ ပြီးခဲ့တဲ့ တစ်ပတ်ကျော်က<br> ဆုံးသွားတဲ့ ဘွားမယ်စိုးရဲ့ အိပ်ခန်းထဲမှာ
ထူးဆန်တဲ့<br> ငှက်ကလေးတစ်ကောင် ရောက်နေပါတယ်၊အဲဒီ<br> ငှက်ကလေးဟာ ဘွားမယ်စိုးနဲ့ ပတ်သက်မှု<br> ရှိ ,မရှိကို
သိချင်လို့ပါဗျာ "<br> <br> အရုပ်ကလေးကို ခေါင်းအုံးအောက်မှာ ထားပြီး<br> အိပ်လိုက်တယ်<br> <br> ကျုပ်ကို မဖဲဝါ
အိပ်မက်ပေးတယ်ဗျ<br> <br> လေတွေ တဟူးဟူးတိုက်နေတဲ့ ဆယ့်နှစ်ရာသီပင်ကြီး<br> အောက်မှာ မဖဲဝါကို ကျုပ်တွေ့တယ်။
သူ့ကို<br> ကျုပ် လန့်မသွားအောင် ကျုပ်နဲ့ ရွယ်တူလောက်ရှိတဲ့<br> ကောင်မလေးအရွယ် ဖန်ဆင်းထားတာဗျ။<br> <br>
ဆံပင်ရှည်ရှည်လေးကို ဖားလျားချထားပြီး<br> နားရွက်အပေါ်လောက်မှာ ဆယ့်နှစ်ရာသီအဝါ<br> ပွင့်လေးတစ်ပွင့် ပန်ထားတယ်၊
ဆယ့်နှစ်ရာသီပင်<br> ကြီးကလည်း တစ်ပင်လုံး အပွင့်ဝါတွေနဲ့<br> ဝေနေလို့ဗျ။<br> <br> "တာတေ နင်
မှတ်ထား၊လူသေတိုင်းလည်း<br> တစ္ဆေ မဖြစ်ဘူး၊ တစ္ဆေဖြစ်တယ် ဆိုတာ <br> သေခါနီး အသက်ကုန်ခါနီးလေးမှာ တစ်ခုခုကို<br>
စိတ်ထဲစွဲလန်းသွားတော့မှ တစ္ဆေဖြစ်တာ။<br> သရဲဖြစ်တယ်၊ ပြိတ္တာဖြစ်တယ် ဆိုတာကတော့<br> တစ်သက်လုံး အကုသိုလ်အလုပ်တွေ
လုပ်ပြီး<br> အကုသိုလ်စိတ်နဲ့ အမြဲလွှမ်းမိုးပြီး နေနေတဲ့<br> လူတွေ သေတဲ့အခါ အဲဒီအာရုံတွေကို<br> စိတ်ကရောက်ပြီး
ဖြစ်ကြတာ။ <br> <br> ဒါပေမဲ့ တစ်သက်လုံး ကောင်းတာလုပ်နေတဲ့<br> သူတော်ကောင်းကြီးတွေလည်း သေခါနီးမှာ<br> တစ်ခုခုကို
စွဲသွားရင် ခဏတော့ တစ္ဆေ<br> ဖြစ်တတ်ကြတယ်<br> <br> အဲဒါထက် ထူးဆန်းတာက သန္ဓေမတည်၊<br> ဥကမပေါက်ဘဲ
အရွယ်ရောက်ပြီးသား<br> ငှက်တို့၊ မြွေတို့ သွားပြီး ဖြစ်တတ်ကြတယ်။<br> <br> ဒါကတော့ သူတို့ရဲ့
ဝဋ်ကြွေးတစ်ခုခုကို<br> ဆပ်ရတဲ့ သဘောပဲ တာတေ၊ ငှက်ကလေးတွေ၊<br> မြွေကြီးတွေ အဖြစ်ကို ဘွားကနဲ ပေါ်လာပြီး<br>
ဖြစ်သွားတာ၊ ဥက ပေါက်နေရတာ မဟုတ်ဘူး "<br> <br> "ဟာ…အဲဒီလို ရှိလို့လား မဖဲဝါ "<br> <br> "ရှိတယ် တာတေ၊ ရှိတယ်၊ အခု
နင်တို့<br> ဘွားမယ်စိုးကြီးက အဲဒီလို ပုံစံနဲ့ ငှက်ကလေး<br> သွားဖြစ်တာဟဲ့ "<br> <br> "ဟာ …ဖြစ်ရလေဗျာ "<br> <br>
"ဘာမှ မဖြစ်ဘူး တာတေ၊ အလှူဒါနလုပ်ပြီး<br> အဲဒီငှက်ကလေးကို တရားနာခိုင်းလိုက်၊<br> ရက်လည်တုန်းက သူ
မှီအောင်လာတာ၊<br> မမှီလိုက်ဘူး နောက်ကျသွားတယ်၊<br> သူက တခြားတစ်နေရာမှာ ငှက်သွားဖြစ်တာ၊<br> လေထဲမှာ ဘွားကနဲ
ပေါ်တာ။ဒါပေမဲ့<br> သူ့စိတ်က ဘွားမယ်စိုးစိတ်ပဲ၊ အားလုံးသိတယ် "<br> <br> မနက်မိုးလင်းတော့ ကျုပ်က
ဘွားမယ်စိုးရဲ့<br> အိမ်ကို သွားပြီး အကျိုးအကြောင်း<br> ပြောပြလိုက်တယ်။ <br> <br> သူတို့မိသားစုတွေ
အလှူလုပ်ဖို့<br> ချက်ချင်း ပြင်တယ်။ ဆရာတော် ဦးဂုဏကို<br> ပင့်ဖို့ ပြင်ဆင်ကြတယ်။ ဆွမ်းကပ်ပြီး<br> တရားနာတဲ့
အချိန်မှာ ကျုပ် ရှိတယ်ဗျ<br> <br> ကျုပ်ပဲ ဘွားမယ်စိုးအခန်းကိုဝင်ပြီး<br> ငှက်ကလေးကို သွားပြောတာ။<br> မဖဲဝါက
ပြောတယ်လေဗျာ။<br> <br> ဘွားမယ်စိုးက သူ့နဂိုစိတ်အတိုင်း<br> ရှိနေတယ်တဲ့။ <br> <br> ငှက်ကလေးက ကိုကြီးမောင်ပု
ပြောသလိုပဲဗျ။<br> ရွှေရောင်နဲ့ အစိမ်းရောင်ကြားလေး နှုတ်သီးနီနီလေးနဲ့<br> အရောင်လေးတွေက တောက်နေတာဗျို့။<br>
တော်တော်လှတဲ့ ငှက်ကလေးပါဗျာ။<br> <br> ကျုပ်က ငှက်ကလေးကို သေသေချာချာ ကြည့်တယ်<br> ငှက်ကလေးကလည်း ကျုပ်ကို
သေသေချာချာ<br> ကြည့်နေတယ်။<br> <br> "ဘွား၊ ကျုပ် တာတေလေ ဘွားရဲ့၊ <br> ဘွားအတွက် အလှူလုပ်ပေးကြတာ၊<br> ဆရာတော်နဲ့
သံဃာတွေကို ဆွမ်းကပ်တော့မှာ<br> ပြီးရင် ဆရာတော် တရားဟောမှာ ဘွားရဲ့၊<br> အဲဒါကြောင့် ဘွားကို ဆွမ်းကပ်ဖို့
လာခေါ်တာ၊<br> ဒီအလှူက ဘွားရဲ့ အလှူလေ"<br> <br> လို့ ကျုပ်ပြောလိုက်ရုံ ရှိသေးတယ်<br> ငှက်ကလေးက နားနေရာကနေ
ပျံလာပြီး<br> ကျုပ်ပုခုံးပေါ်မှာ နားလိုက်တယ်<br> <br> မဖဲဝါပြောတာ ဟုတ်လိုက်တာလို့ <br> ကျုပ်စိတ်ထဲမှာ
တွေးလိုက်မိတယ်<br> <br> ကျုပ်က ကျုပ်ပုခုံးပေါ်မှာ နားနေတဲ့<br> ဘွားမယ်စိုးငှက်ကလေးကို အိမ်ရှေ့ခေါ်လာတယ်<br> <br>
လူတွေ ဝိုင်းကြည့်ကြတာပေါ့ဗျာ။<br> ငှက်ကလေးက ကျုပ်ပုခုံးပေါ်မှာ <br> နားနေရင်းကနေ ဆွမ်းကပ်တာကို<br>
အာရုံပြုတယ်။<br> <br> ကျုပ်က ဆွမ်းပွဲဝင်ကိုင်ပြီး ကပ်ရတာပေါ့ဗျာ။<br> <br> ဆရာတော်နဲ့ သံဃာတော်တွေ
ဆွမ်းဘုန်းပေးတာကို<br> သေသေချာချာ ကြည့်နေတယ်။ဆရာတော်ကို<br> သင်္ကန်းလှူတော့လည်း ကျုပ်က ကိုင်ပြီး<br>
လှူပေးရတာပေါ့ဗျာ။<br> <br> ငှက်ကလေးက ကျုပ်ပုခုံးပေါ်မှာပေါ့။<br> <br> လှူတာတန်းတာပြီးတော့ ဆရာတော်က <br>
တရားဟောတယ်။<br> <br> ငှက်ကလေးက တရားကို သေသေချာချာ<br> နာနေပုံပဲဗျ။ <br> <br> နောက်ဆုံး ဆရာတော်က
ရေစက်ချခိုင်းတယ်။<br> ကျုပ်ကပဲ ရေစက်ခွက်ကိုင်ပြီး ချပေးရတာပေါ့ဗျာ။<br> အမျှဝေတယ်။ သာဓုခေါ်ကြတယ်။<br> <br> သာဓု၊
သာဓု၊ သာဓုလို့ သုံးကြိမ်ခေါ်ကြလို့<br> အပြီးမှာ ကျုပ် ပုခုံးပေါ်မှာ နားနေတဲ့ ဘွားမယ်စိုး<br> ငှက်ကလေး ဘုတ်ကနဲ
ပြုတ်ကျပြီး ငြိမ်သွားတယ်ဗျို့။<br> <br> "ဟာ"<br> <br> ကြည့်နေတဲ့ လူတွေက တစ်ပြိုင်နက်တည်း<br> အော်လိုက်ကြတာဗျ။
ဆရာတော်က ခေါင်းညိတ်ပြီး<br> ပြောတယ်။<br> <br> "ကဲ ဝမ်းသာကြပေတော့၊ ဘွားတော်ကြီး<br> ကောင်းရာသုဂတိဘုံကို
စံဝင်သွားပြီ"<br> <br> လို့ ပြောလိုက်တယ် ။ ဒီတော့မှ ကိုကြီးမောင်ပုတို့<br><span> မိသားစုတွေလည်း
    ရယ်နိုင်မောနိုင်ကြတော့တာပေ</span><wbr><span class="word_break"></span>ါ့ဗျာ။</span>