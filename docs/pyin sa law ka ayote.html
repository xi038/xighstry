<h3>ပဉ္စလောဟာအရုပ်</h3>တာတေ
ငယ်ငယ်တုန်းက အင်မတန်မှကို<br><span> စပ်စပ်စုစုလုပ်ခဲ့တာဗျ။နည်း</span><wbr><span
    class="word_break"></span>မျိုးစုံအောင်<br> ကမြင်းတဲ့နေရာမှာ တာတေနဲ့ ဘက်ညီအောင်<span
    class="text_exposed_hide">...</span><span class="text_exposed_show"><br> ကမြင်းနိုင်တာက အောင်စိန်ပဲ ရှိတာဗျ။<br>
    <br> အောင်စိန်ဆိုတဲ့ကောင်က လူလေးကသာ <br> ပိန်ပိန်သေးသေးလေးဗျ။ ဆော့တဲ့နေရာမှာတော့<br> မျောက်ရှုံးအောင်
    ဆော့နိုင်တဲ့ အကောင်ဗျို့။<br> ဒီတုန်းက အကြောင်းလေးတစ်ခုကို <br> ပြန်ပြောရဦးမယ် ။<br> <br> အဘက ကျုပ်ကို
    မြို့သွားပြီး နှမ်းအိတ်တွေ<br> ပို့ခိုင်းတယ်။ ကျုပ်အဘက လုပ်နေကြလေဗျာ။<br> မြို့က ပွဲရုံကို ကျုပ်က လှည်းနဲ့
    နှမ်းအိတ် ပို့ပေးရတယ်။<br> သူက တစ်ရက် နှစ်ရက်ကြာမှ ဘန့်ဘွေးကုန်းက<br> ထွက်တဲ့ကားနဲ့ လိုက်သွားပြီး
    နှမ်းဖိုးငွေ<br> ယူတာဗျ။ ပြီးတော့ ဈေးဝယ်စရာရှိတာတွေ<br> ဝယ်တာပေါ့ဗျာ။<br> <br> ဒီနေ့တော့ အောင်စိန်ပါ ကျုပ်နဲ့
    ပါလာတာဗျ။<br> နှစ်ယောက်ဆိုတော့ တစ်ယောက်တစ်လဲ လှည်းမောင်း<br> ရတာပေါ့ဗျာ။ အဘခိုင်းတဲ့အတိုင်း နှမ်းအိတ်တွေကို<br>
    ဦးမောင်စိန်ပွဲရုံကို ပို့ပေးပြီး အောင်စိန်နဲ့ ကျုပ်နဲ့<br> ပြန်ချလာတာပေါ့ဗျာ။<br> <br> မြိဲု့ရောက်တုန်း
    ခေါက်ဆွဲကြော် တစ်ယောက်တစ်ပွဲလည်း<br> စားခဲ့သေးတာဗျ။ဒီတော့ နှစ်ယောက်သား ဗိုက်ကလေးကလည်း<br> တင်းနေတော့ အာလေးကလည်း
    တရွှင်ရွှင်ပေါ့ဗျာ။<br> လှည်းကိုလည်း အောင်စိန် မောင်းလိုက်၊<br> ကျုပ်က ယူမောင်းလိုက်ပေါ့ဗျာ။<br> <br> "ဟေ့ကောင်
    တာတေ၊ မင်း နတ်ကြီးကမ်းပါးက<br><span> ဘုရားပျက်ကြီးက နှုတ်ခမ်းမွေးကားကားကြီးတွေန</span><wbr><span
        class="word_break"></span>ဲ့<br> ကနေတဲ့ နိဗ္ဗာန်ဆော် အရုပ်ကြီးကို သိတယ်မို့လား"<br> <br> "ဟာ …သိတာပေါ့
    အောင်စိန်ရ၊ ရှားဖြူပင်တွေ<br> အများကြီး ရှိတယ်လေကွာ "<br> <br> ဒီကောင်ပြောတဲ့ နတ်ကြီးကမ်းပါးဆိုတာ
    တောင်နံရံကြီး<br> တစ်ခုကို ပြောတာဗျ။ ကျုပ်တို့ ရွာကနေ မြို့ကို<br> သွားတဲ့ အခု ကျုပ်တို့မောင်းနေတဲ့
    လှည်းလမ်းကြောင်းရဲ့<br> တောင်ဘက်မှာ ရှိတာဗျ။<br> <br> ဟိုတုန်းက လှည်းလမ်းကြောင်း အဟောင်းကြီးပဲ<br> ရှိတယ်။
    လူတွေအသွားအလာလည်း မရှိပါဘူးဗျာ။<br> ရှားဖြူသီး များများလိုချင်တဲ့ လူတွေကတော့<br> သွားချင် သွားကြမှာပေါ့ဗျာ။<br>
    <br> အဲဒီမှာ အုတ်ပုံကြီးတစ်ခု ရှိတယ်ဗျ။တချို့က<br><span> ပြောတာတော့ ရှေးဟောင်းဘုရားပျက်ကြီးလို</span><wbr><span
        class="word_break"></span>့<br> ပြောတာပဲဗျ။ ဟိုးတော်တော်ရှေးကျတဲ့<br> အချိန်တုန်းက ဒီနေရာကို ဘုရင်တွေ
    တိုင်းခန်း<br> လှည့်လည့်ရင်း မကြာ မကြာ ရောက်ကြတယ်လို့<br> ပြောတာပဲဗျ။ <br> <br><span> အခု ပြိုပျက်နေတဲ့
        အုတ်ပုံအဆွေးအမြည့်ကြီးကလည်</span><wbr><span class="word_break"></span>း<br> ဒီတုန်းက ဘုရင်တွေ တည်ထားတဲ့
    ဘုရားလို့<br> ပြောတယ်၊ ဒါကတော့ ကျုပ်တို့ အရပ်သားတွေ<br> ပြောတဲ့ ပါးစပ်ရာဇဝင်ပေါ့ဗျာ။<br> <br> အဲဒီမှာ ထူးခြားတာက
    လူတစ်ရပ်သာသာလောက်<br><span> ရှိတဲ့ နိဗ္ဗာန်ဆော်ရုပ်ကြီးတစ်ရုပ်</span><wbr><span class="word_break"></span>
    ကျန်နေသေးတာဗျ။<br> အင်္ဂတေနဲ့ ထုထားတဲ့ အရုပ် ဆိုပေမဲ့ အင်္ဂတေ<br> ကောင်းလို့ ဖြစ်မယ်ဗျ။ အခုအထိ ရှိနေသေးတာ။<br>
    ဆေးရောင်တွေ ဘာတွေတော့ မရှိတော့ဘူးပေါ့ဗျာ။<br> <br> ဒါပေမဲ့ နှုတ်ခမ်းမွေးနဲ့ သျှောင်ထုံးကြီးနဲ့ဗျ။<br>
    ခြေထောက်တစ်ချောင်းက နောက်ဘက်ကို<br> မြှောက်ထားပြီး လက်နှစ်ဖက်မြှောက်ပြီး<br> ပြုံးပြုံးကြီးက, နေတဲ့ပုံဗျ။
    ပုဆိုးခါးတောင်းကြိုက်ပြီး<br> သိုရင်းအင်္ကျီဝတ်ထားတာဗျ။<br> <br> ဒါပေမဲ့ ဝတ်ထားတဲ့ သိုရင်းအင်္ကျီက <br> ကျပ်လို့
    ဗိုက်ပူပူကြီးက ပေါ်နေတဲ့ပုံ ထုထားတာဗျ။<br> မြင်ရတဲ့လူတွေ၊ ဒီနိဗ္ဗာန်ဆော်ရုပ်ကြီးကို<br> မြင်တာနဲ့ တစ်ပြိုင်နက်
    ပြုံးပြီး ပျော်သွားအောင်ကို<br> ထုထားတာဗျ။ ကျုပ်လည်း ဟိုတုန်းက<br> နတ်ကြီးကမ်းပါးကို ရောက်တိုင်း
    ဒီအရုပ်ကြီးကို<br> သွားသွားကြည့်ရင်း ပြုံးမိတာဗျ။<br> <br> အခုတော့ ကျုပ်က မြို့မှာ ကျောင်းသွား<br>
    တက်နေတာဆိုတော့ ဒီဘက်တွေကို မသွားဖြစ်တော့ပါဘူးဗျာ။<br> အခုတောင် ကျောင်းပိတ်ရက် အိမ်ပြန်ရောက်နေလို့<br> အဘက
    လွှတ်တာဗျ။အောင်စိန်က ကျုပ်ကို<br> ဆက်ပြောတယ်ဗျ။<br> <br> "မင်း အဲဒီအရုပ်ကြီးက တစ္ဆေခြောက်တာ သိလား"<br> <br> "ဟေ
    ဘယ်လိုလဲ အောင်စိန်ရဲ့၊ အဲဒီနိဗ္ဗာန်ဆော်အရုပ်ကြီးက<br> ဘယ့်နှယ်လုပ် တစ္ဆေခြောက်မှာတုံးကွ၊ အရုပ်ကြီးပါဆို
    နေမှာ"<br>
    <br> "ဟား ဟား ဟား ဟား မင်းက မကြုံဖူးသေးဘူး<br> ထင်တယ်ကွ၊ ငါကတော့ အဲဒီအရုပ်ကြီးနဲ့<br> မကြာမကြာ
    သွားပြီးဆော့ဖူးတယ်ကွ"<br> <br> "အရုပ်ကြီးနဲ့ မင်းက ဘယ်လိုဆော့တာတုံး"<br> <br> "အဲဒီနားက ရှားဖြူပင်ကနေ
    ရှားဖြူသီးတွေခူးပြီး သူ့ကို<br> ပေါက်ရင် သူက မင်းကို ပြန်ပေါက်လိမ့်မယ်"<br> <br> "ဟေ အဲဒီအရုပ်ကြီးက ပြန်ပေါက်တယ်
    ဟုတ်တယ်<br> မင်းကတော့လေ ပေါက်ကရပြောတဲ့ နေရာမှာတော့<br> နှစ်ယောက်မရှိတဲ့ကောင်ပဲ"<br> <br> "ဟာ မင်း ငါပြောတာ
    မယုံဘူးပေါ့ ဟုတ်လား တာတေ"<br> <br> "ဒါ ယုံစရာလားကွ အောင်စိန်ရ"<br> <br> "ကဲ ဒါဆိုရင် ဟိုရှေ့နားမှာ
    နတ်ကြီးကမ်းပါးကို<br> သွားတဲ့ လှည်းလမ်းကြောင်း အဟောင်းကြီးရှိတယ်<br> အဲဒီကျရင် ငါတောင်ကို ချိုးပြီး
    မောင်းလိုက်မယ်<br> ဒါပေမဲ့ မင်း ကြောက်တော့ မကြောက်ရဘူးနော် "<br> <br> "ဟာ အောင်စိန်ရာ၊ မင်းက ရယ်စရာလည်း<br>
    တော်တော် ပြောတတ်တဲ့ကောင်ပဲကွ၊<br> တာတေ ကြောက်တာ မင်း မြင်ဖူးလို့လား "<br> <br> "အေး ဒါဆိုလည်း ပြီးရော
    နတ်ကြီးကမ်းပါးကို<br> သွားမယ် "<br> <br> အောင်စိန် လှည်းမောင်းတဲ့ အလှည့်လေဗျာ။<br> ဒီကောင်က ကျုပ်တို့အိမ်က
    နွားကြီးတွေရဲ့<br> အထာကို သိပြီးသားဆိုတော့ ကျုပ်တို့အိမ်က<br> လှည်းကို အောင်စိန်မောင်းရင် နွားတွေက <br>
    ငြိမ်နေတာဗျ။ ဒီကောင် ငွေတွင်းကုန်းနား<br> ရောက်တော့ လှည်းကို လှည်းလမ်းကြောင်းကနေ<br> တောင်ဘက်ကို
    ဆွဲချလိုက်တယ်ဗျ။<br> <br> လှည်းလမ်းအဟောင်းကြီးကနေ လှည်းကို<br> ခပ်မှန်မှန် မောင်းချသွားတယ်။ တောလမ်းထဲ<br>
    ရောက်တာနဲ့ ရှားဖြူပင်တွေဆီ ရောက်တော့တာဗျ။<br> ရှားဖြူသီးတွေမှ အပြွတ်လိုက်ကို သီးနေတာဗျို့။<br> <br> ကျုပ်က
    လှည်းပေါ်မှာ ထိုင်လျက်နဲ့ ရှားဖြူသီးတွေ<br> လှမ်းဆွတ်လိုက်တယ်။ ပြီးတော့ မှည့်တဲ့<br> အလုံးလေးတွေရွေးပြီး
    ဝါးလိုက်တယ်။<br> ဖန်တွတ်တွတ်အရည်လေးကို စုတ်ယူလိုက်တယ်။<br> <br> ဒီကောင်အောင်စိန် ဆယ့်ငါးမိနစ်လောက်<br>
    မောင်းလိုက်တော့ နတ်ကြီးကမ်းပါးကို ရောက်သွားရောဗျ။<br> နောက်ထပ် ဆယ့်ငါးမိနစ်လောက် ထပ်မောင်းတော့<br>
    ဘုရားပျက်ကြီးကို ရောက်လာတယ်။<br> နိဗ္ဗာန်ဆော်ရုပ်ကြီးနဲ့ ခပ်လှမ်းလှမ်းမှာ လှည်းကို<br> ရပ်လိုက်ပြီး ကျုပ်နဲ့
    ဒီကောင်နဲ့ လှည်းပေါ်က<br> ဆင်းလိုက်တယ်၊ ပြီးတော့ ရှားဖြူသီးတွေနဲ့<br> ဆီးဖြူသီးတွေ ခူးလိုက်တယ်။<br> <br> "မင်း
    ကြည့်နေ ငါ လုပ်ပြမယ် အဟမ်း အဟမ်း "<br> <br> အောင်စိန်က တစ်ခုခုပြောမလို လည်ချောင်းရှင်း<br> လိုက်တယ်ဗျ။
    ကျုပ်ကတော့ ဘေးနားကနေ<br> သူ့ကိုပဲ ကြည့်နေလိုက်တယ်။<br> <br><span> "နိဗ္ဗာန်ဆော်ကြီးဗျာ
        ကျုပ်တို့သူငယ်ချင်းနှစ်ယော</span><wbr><span class="word_break"></span>က်<br> ပျင်းလိုပါဗျာ။ ကျုပ်တို့နဲ့
    ကစားရအောင်ဗျာ။<br> ကဲ ကျုပ် ခင်ဗျားကို စပစ်မယ်နော် "<br> <br> အဲဒီလို ပြောပြီး အောင်စိန်က
    နိဗ္ဗာန်ဆော်ကြီးကို<br>
    ရှားဖြူသီးတစ်လုံးနဲ့ လှမ်းပစ်တယ်။ မထိဘူးဗျ။<br> ခေါင်းနားက ကပ်ပြီး လွဲသွားတယ်။ ဟော <br> အောင်စိန်က နောက်တစ်လုံး
    ပစ်ပြန်ပြီဗျို့။<br> <br> "တိန်'"<br> <br> ဟာ ဒီတစ်ခါ အောင်စိန် ပစ်လိုက်တဲ့ ရှားဖြူသီးက<br>
    နိဗ္ဗာန်ဆော်ရုပ်ကြီးရဲ့ နဖူးကို သွားပြီး ထိပြီဗျို့။<br> <br> "တိန်"<br> <br> ဟာ အောင်စိန့်နဖူးတည့်တည့်ကို
    ရှားဖြူသီးမှန်တာဗျို့။<br> ဟင် ဒါ ဘယ်လိုဖြစ်တာတုံး၊ ဒီနေရာမှာ ဒီကောင်နဲ့<br><span> ကျုပ်နဲ့
        နှစ်ယောက်တည်းရှိတာလေဗျာ။သူ</span><wbr><span class="word_break"></span>့ကို<br> ကျုပ် မပစ်ရင် ဘယ်သူ
    ပစ်မှာတုံး၊ ခုဟာက<br> ကျုပ်လည်း သူ့ကို ပစ်မှမပစ်တာ။</span>
<br> ဒါဆိုရင်
အောင်စိန်နဖူးတည့်တည့်ကို <br> ရှားဖြူသီးနဲ့ "တိန်"ကနဲ မြည်အောင်<br> ပစ်လိုက်တာ ဘယ်သူတုံး ။<span
    class="text_exposed_hide">...</span><span class="text_exposed_show"><br> မှန်တာကတော့ သေသေချာချာကို<br> မှန်တာဗျ၊
    ကျုပ်မျက်စိနဲ့ကို သေသေချာချာ<br> မြင်လိုက်ရတာ။<br> <br><span> ကျုပ်နိဗ္ဗာန်ဆော်ရုပ်ကြီးကု</span><wbr><span
        class="word_break"></span>ိ လှမ်းကြည့်လိုက်တယ်။<br> အရုပ်ကြီးကတော့ ဒီအတိုင်းပဲဗျ။ လက်ကြီးမြှောက်ပြီး<br>
    ကနေတဲ့ပုံပဲ။ ပါးစပ်ကလည်း ခါတိုင်းလို <br> ပြုံးပြုံးကြီးပဲ။<br> <br> "ကဲ မင်း မြင်ပြီမို့လား တာတေ၊ အဲဒါ
    မင်းသိလား။<br> ငါ ပစ်လိုက်တာ သူ့ကို သွားထိလို့ ငါကိုထိအောင်<br> ပြန်ပစ်တာကွ၊ မင်း သူ့ကို နဖူးထိအောင်ပစ်ရင်<br>
    သူကလည်း မင်းကို နဖူးထိအောင် ပစ်လိမ့်မယ်။<br> မင်းက သူ့ကို ဗိုက်ထိအောင် ပစ်ရင် သူကလည်း<br> မင်းဗိုက်ကိုထိအောင်
    ပစ်လိမ့်မယ်။ မင်းပစ်တာ<br> သူ့ကို မထိဘဲ ချော်သွားရင် သူကလည်း<br> ချော်သွားအောင် ပြန်ပစ်လိမ့်မယ်။<br> ကဲ
    မင်းမယုံရင် စမ်းလေကွာ"<br> <br> "နေပါဦး အောင်စိန့်ရဲ့ ၊ ဒီအရုပ်ကြီးက<br> ပြန်ပြီးပစ်တယ် ထားပါတော့၊
    ဒီရှားဖြူသီးကို<br> သူ ဘယ်ကခူးပြီး ပစ်တာတုံး၊ သူ့အနားမှာ<br> ရှားဖြူပင်မှ မရှိတာ"<br> <br> "ဟာ တာတေရာ၊ မင်းက
    တော်တော်အတွေး<br> ခေါင်တာကိုးကွ၊ မင်းပစ်တဲ့ အလုံးနဲ့ မင်းကို<br> ပြန်ပစ်တာကွ၊ မင်း မယုံရင် ရှားဖြူသီးမှာ<br>
    မှတ်ထားပြီး ပစ်ကြည့်"<br> <br> ကျုပ် မယုံဘူးဗျ။ ကျုပ်လှည်းပေါ်က <br> နှင်တံကို ယူပြီး နှင်တံမှာပါတဲ့
    သံချွန်ကလေးနဲ့<br> ရှားဖြူသီးမှာ အပေါက်ကလေး သုံးပေါက်စီဖောက်ပြီး<br> မှတ်ထားလိုက်တယ်။ ကဲ ကျုပ် ပစ်ပြီဗျာ။<br> ကဲ
    ပစ်ပြီ၊ ပထမတစ်လုံး။<br> <br> "ဝှီး"<br> <br> ဟာ မထိဘူးဗျို့၊ ကဲ ထပ်ပစ်ပြီဗျာ၊<br> ဒုတိယတစ်လုံး။<br> <br>
    "တိန်"<br> <br> ဟော ထိပြီဗျို့၊ ထိပြီ၊ နဖူးကို တည့်တည့်ထိတာဗျို့၊<br> <br> "တိန်"<br> <br> ဟာ
    ကျုပ်ကြည့်နေတုန်းမှာပဲ၊ ကျုပ်နဖူးကို<br> "တိန်"ကနဲ ပြန်ထိသွားတာဗျို့၊ ကျုပ်ရှေ့မှာ<br> ကျသွားတဲ့
    ရှားဖြူသီးလေးကို ပြေးကောက်လိုက်တယ်။<br> ဟာ ကျုပ် သံချွန်နဲ့ သုံးချက် ထိုးဖောက်ထားတဲ့<br> အသီးလေးပဲဗျ။<br> <br>
    ကဲ တွေ့ကြသေးတာပေါ့ဗျာ။ ကျုပ် ဆက်တိုက်ပစ်ပြီဗျို့။<br> ကဲကွာ၊ ကဲကွာ၊ ကဲကွာ။ တစ်ချို့က လွဲတယ်ဗျ။<br> တစ်ချို့က
    ထိတယ်။ ဗိုက်ကြီးကို ထိတဲ့ အလုံးက<br> ထိတယ်။ ရင်ဘတ်ကြီးကို ထိတဲ့ အလုံးက<br> ထိတယ်၊ နဖူး ၊ လက် ၊ ပေါင် ၊
    ခြေထောက်<br> လွဲတဲ့အလုံးလည်း လွဲပေါ့ဗျာ။<br> <br> 'တိန်' ၊ 'ထောက်'၊ 'တိန်'၊ 'ဘုတ်'၊ 'ထောက်' <br> <br> အိုး
    ကျုပ်တစ်ကိုယ်လုံးလည်း ဆက်တိုက်ကို<br> မှန်တာဗျို့၊ ကျုပ် ဘယ်လို ရှောင်ရှောင် လွတ်ကို<br> မလွတ်ဘူးဗျာ၊
    ကျုပ်ရှေ့မှာ ကျသွားတဲ့ ရှားဖြူသီးလေးတွေကို<br> ကောက်ပြီး ကြည့်လိုက်တာ အားလုံးအပေါက်ကလေး<br><span>
        သုံးပေါက်နဲ့ချည်းဗျ။ကျုပ်ြ</span><wbr><span class="word_break"></span>ဖင့် အံ့သြလိုက်တာဗျာ။<br> <br> ကျုပ်
    နားလိုက်တာနဲ့ အောင်စိန်က ပစ်တော့တာဗျာ။<br> ဒီကောင် ပစ်လို့ အရုပ်ကြီးကို ထိသွားတဲ့ အလုံးမှန်သမျှ<br> အောင်စိန်ကို
    ပြန်မှန်တာပဲဗျို့။ အောင်စိန်လက်ထဲမှာ<br> ဆုပ်ထားတဲ့ ရှားဖြူသီးတွေ ကုန်သွားရင် ကျုပ်က <br> ရှေ့တိုးပြီး
    ပစ်ပြန်ရောဗျ။ ကျုပ် ကုန်သွားရင်<br> အောင်စိန်က ပစ်ပြန်ရောဗျာ။ ဒီလို ပစ်ရင်းနဲ့<br> ကျုပ်ရော အောင်စိန်ရော
    ပျော်လိုက်ကြတာဗျာ။<br> ကြောက်တဲ့ စိတ်ဆိုတာ နည်းနည်းမှ မရှိတော့ဘဲ<br> ပျော်တဲ့စိတ်ပဲ ရှိတော့တာဗျို့။<br> <br>
    ကျုပ် ပစ်လိုက် ကျုပ်ကို ရှားဖြူသီးတွေ ပြန်မှန်လိုက်၊<br> အောင်စိန် ပစ်လိုက် အောင်စိန်တစ်ကိုယ်လုံးကို<br>
    ရှားဖြူသီးတွေ ပြန်မှန်လိုက်ပေါ့ဗျာ။<br> <br> "အောင်စိန် ဒီတစ်ခါ မင်းနဲ့ငါ ပြိုင်တူပစ်ကြည့်ရအောင်၊<br> ဒါဆိုရင်
    သူ ဘယ်လိုလုပ်မလဲ ကြည့်ရအောင်ကွာ၊<br> အေး ကောင်းတယ်၊ ကဲ ပြိုင်တူပစ်မယ်<br> ဝမ်း၊ တူး၊ သရီး၊ ပစ်"<br> <br> ဟာ
    ပစ်ပြီဗျို့၊ ကျုပ်ရော အောင်စိန်ရော လက်တစ်ဆုပ်စာ<br> ရှားဖြူသီးတွေနဲ့ တစ်လုံးပြီး တစ်လုံး မနားတမ်းကို<br>
    ပစ်ကြတာဗျ။ ဟာ ပစ်တာပဲဗျို့။ ကျုပ်တို့နှစ်ယောက်<br> စလုံးကို ပြန်ပစ်တာဗျို့။ ကျုပ်ဆိုတာ ခေါင်းတွေရော၊<br>
    ရင်ဘတ်တွေရော၊ လက်မောင်းတွေရော ၊ပေါင်တွေရော၊<br> နေရာလပ်မကျန်အောင် မှန်တော့တာဗျို့။<br> အောင်စိန်လည်း
    ဒီအတိုင်းပဲဗျ။<br> <br> "ဟား ဟား ဟား ဟား ဟား "<br> <br> ကျုပ်ရော အောင်စိန်ရော ရယ်လိုက်ကြရတာဗျ။<br><span>
        နှစ်ယောက်စလုံးလည်း ခြေကုန်လက်ပန်းကျသွားပြီဗျု</span><wbr><span class="word_break"></span>ိ့။<br>
    ချွေးတွေလည်း ပျံနေပြီ။ နှစ်ယောက်စလုံး တဟားဟားနဲ့<br> အော်ရယ်ကြပြီး ရှားဖြူပင်အောက်မှာ လှဲချလိုက်တယ်။<br> <br>
    အမောပြေသွားတော့မှပဲ နှစ်ယောက်စလုံး ပြန်ထပြီး …<br> <br> "ကဲ အောင်စိန် သွားကြစို့ဟေ့၊ ရွာအရောက်<br>
    နောက်ကျနေဦးမယ်"<br> <br> "အေး သွားမယ် မင်း ယုံပြီမို့လား တာတေ"<br> <br> "ယုံပြီ အောင်စိန်ရေ ယုံပြီး ၊ ယုံလည်း
    ယုံတယ်<br> အံ့လည်း အံ့သြတယ်ကွာ"<br> <br> ပြောရင်းနဲ့ ကျုပ် အရုပ်ကြီးကို မော့ကြည့်လိုက်တယ်။<br> အရုပ်ကြီးကတော့
    ပြုံးပြုံးကြီးဗျ။ ကျုပ်တို့ကို<br> ပြုံးပြနေသလားလို့တောင် ထင်ရတာဗျ။<br> <br> "ကဲ ဒါဆိုရင် အရုပ်ကြီးကို ငါ
    နှုတ်ဆက်လိုက်ဦးမယ်ကွာ<br> နိဗ္ဗာန်ဆော်ကြီးရေ ကျုပ်တို့နဲ့ ဆော့ပေးတဲ့အတွက်<br> ကျေးဇူးတင်ပါတယ်ဗျာ၊ ကျုပ်တို့က
    ထနောင်းကုန်းကပါ<br> ကျုပ်က အောင်စိန်ပါ၊ ဒီကောင်က တာတေ၊<br> ကဲ ကျုပ်တို့ ပြန်ပြီဗျို့ နိဗ္ဗာဆော်ကြီးရေ"<br> <br>
    ဒီကောင်အောင်စိန်က အရုပ်ကြီးကို သေသေချာချာ<br> နှုတ်ဆင်တာဗျ။လှည်းကို ရွာသွားတဲ့ လှည်းလမ်းကြောင်းဘက်ကို<br>
    ဦးတည်လိုက်တယ်။ နာရီဝက်လောက် မောင်းလိုက်တော့<br> ကျုပ်တို့ ရွာသွားတဲ့ လှည်းလမ်းပေါ်ကို<br> ပြန်ရောက်တယ်ဗျ။
    ဒီတစ်ခေါက် ကျုပ်မောင်းတာဗျ။<br> လှည်းမောင်းရင်း ကျုပ် တွေးနေတာပေါ့ဗျာ။<br> <br> ဒါ ဘယ်လို ဖြစ်တာတုံးဆိုတာ ကျုပ်
    တွေးလို့ကို<br><span> မရတော့ဘူးဗျ။နိဗ္ဗာန်ဆော်ကြီ</span><wbr><span class="word_break"></span>းအနားမှာ <br>
    တစ္ဆေတစ်ကောင်ရှိနေတာလား။ ဒါမှမဟုတ်<br> နှစ်ကောင်လောက် ရှိနေတာလား။ ဒါမှမဟုတ်ရင်လည်း<br> ဒီအရုပ်ကြီးထဲကို
    တစ္ဆေတစ်ကောင်ရဲ့ <br><span> ဝိညာဉ်ဝင်ပူးကပ်နေတာများလား</span><wbr><span class="word_break"></span>။<br> <br>
    အရုပ်ကို တစ္ဆေပူးတာမျိုး ကျုပ်ဖြင့် တစ်ခါမှကို<br> မကြားဖူးတာဗျ။ လူကို ပူးတာတော့ ရှိတာပေါ့ဗျာ။<br> ခုဟာက
    နိဗ္ဗာန်ဆော်ရုပ်ကြီးဗျ။<br> <br> "အောင်စိန် ဒီအရုပ်ကြီးဆီသွားပြီး ကစားတာ<br> ဘယ်နှခါလောက် ရှိပြီတုံးကွ"<br> <br>
    "လေးငါးခါလောက် ရှိပြီကွ"<br> <br> "မင်း ဒီအကြောင်းကို ဘယ်လိုလုပ်ပြီး စသိတာတာတုံးကွ"<br> <br> "ငါ့အဘ ဒီကိုလာပြီး
    ရှားဖြူသီးတွေ ခူးတုန်းက<br> ငါပါလိုက်လာတာကွ၊ ငါ့အဘက ရှားဖြူသီးတွေကို<br> စိမ်ရေတည်ပြီး လေဆေးချက်တာလေကွာ၊<br>
    အဲဒီမှာ အဘက ရှာဖြူသီးတွေ လိုက်ခူးနေတုန်း<br> ငါက ပျင်းနေတာကိုးကွ တာတေရ၊ အဲဒီမှာ<br> ငါက ရှာဖြူသီးတစ်လုံးနဲ့
    ရယ်နေတဲ့ အရုပ်ကြီးရဲ့<br> မျက်နှာကို ငါ ပစ်လိုက်တာ နှာခေါင်းကြီးကို<br> သွားထိတာကွ၊ ချက်ချင်း
    ငါ့နှာခေါင်းကို<br> ဘုတ်ကနဲ ပြန်ထိတာပေါ့ကွာ၊ငါလည်း<br> အံ့သြသွားတာပေါ့ တာတေရ၊ ကြောက်တောင်<br> ကြောက်သွားတယ်၊
    ဒါနဲ့ပဲ ဟုတ်ရဲ့လား<br> ဆိုပြီး ရှားဖြူသီးတွေ ခူးပြီး ထပ်ပစ်လိုက်တယ်။<br> အဲဒီတော့မှ စောစောက
    မင်းတွေ့ခဲ့တဲ့အတိုင်း<br> ဖြစ်တာပေါ့ကွာ၊ ငါလည်း ပျော်သွားပြီး<br> ရှားဖြူသီးတွေနဲ့ တစ်ဆုပ်ပြီး တစ်ဆုပ်<br>
    ပစ်တော့တာဟေ့၊ ငါက ပစ်လိုက်၊<br> သူက ပြန်ပစ်လိုက်နဲ့ ကိုယ်တွေလက်တွေတောင်<br> နာလာတာကွ၊ နောက်ထပ် ရောက်လာတိုင်း<br>
    ငါ ဒီအရုပ်ကြီးနဲ့ ဆော့တော့တာပေါ့ကွာ"<br> <br> "အေးကွာ အောင်စိန်ရာ၊ ငါ မင်းပြောတုန်းက<br> မယုံဘူးကွ၊ အခု
    လက်တွေ့တွေ့လို့ ယုံသွားတာကွ၊ <br> ဒါပေမဲ့ ဒါ ဘာတယ်လို့ မင်း ထင်တုံး"<br> <br> "ငါ ထင်တာတော့
    အဲဒီနိဗ္ဗာန်ဆော်အရုပ်ကြီးက<br> အသက်ဝင်နေတယ်လို့ ထင်တာပဲကွ"<br> <br> "အရုပ်ကြီးကတော့ အသက်ဘယ်ရှိမတုံး <br>
    အောင်စိန်ရ၊ ဘေးက ဝိညာဉ်တွေ ဘာတွေ<br> ပူးကပ်နေတာ ဖြစ်မှာပါ"<br> <br> "အဲဒါတွေ ငါ ဘယ်လို လုပ်ပြီး
    နားလည်မှာတုံး<br> တာတေရ၊ ငါ သိတာတော့ ဒီအရုပ်ကြီးက<br> ရှားဖြူသီးပေါက်တမ်း ကစားလို့ရတယ်<br> ဆိုတာပဲ
    သိတာပေါ့ကွာ"<br> <br> ကျုပ်နဲ့ အောင်စိန် ရွာပြန်ရောက်တော့ <br> နေတောင် တော်တော်စောင်းနေပြီဗျ။<br> <br> "တာတေ
    နင်တို့ပြန်တာ နောက်ကျနေပါလား၊<br> မြို့မှာ ဘိုင်စကုတ်တွေ ဘာတွေ ကြည့်နေကြတာလား "<br> <br> "ဟာ မကြည့်ပါဘူး အမေရ၊
    ကျုပ်နဲ့<br> အောင်စိန် နတ်ကြီးကမ်းပါးဘက်ကို <br> သွားနေလို့ပါဗျ"<br> <br> "ဟေ နတ်ကြီးကမ်းပါးကို နင်တို့က<br>
    ဘာသွားလုပ်တာတုံး"<br> <br> "အောင်စိန် ရှားဖြူသီး သွားခူးတာ အမေရ"<br> <br> ကျုပ်က အမေ စိတ်မပူအောင် <br> <br>
    လိမ်ပြီး ပြောလိုက်ရတာပေါ့ဗျာ။</span> <br>
"အေး ဟုတ်တယ်၊ အောင်စိန့်အဖေက <br> အဲဒီရှားဖြူသီးတွေကို စိမ်ရည်တည်ပြီး<br> လေဆေးပြန်ချက်တာ တော်တော်
ကောင်းတာပဲ၊<span class="text_exposed_hide">...</span><span class="text_exposed_show"><br> ငါတောင်
    တစ်ခါသွားတောင်းပြီး သောက်ဖူးတယ်<br> လေတွေဘာတွေ တော်တော်ကို ပျိုကျတာ။<br> နင့်အဘက နင်တို့ကို
    စိတ်ပူနေတာဟေ့ "<br> <br> ကျုပ်နဲ့ အမေနဲ့ ပြောနေတာကို အိမ်ပေါ်က<br> အဘလည်း ကြားတာပေါ့ဗျာ။<br> <br>
    "နတ်ကြီးကမ်းပါးမှာ ရှားဖြူတောကြီး ရှိသေးလားကွ<br> တာတေရ"<br> <br> "ရှိပါပြီလား အဘရာ၊
    ကျုပ်စိတ်ထင်တော့<br> ရှားဖြူတွေ ပိုတောင် များလာသလိုပဲဗျ။<br> နို့ အဘ နတ်ကြီးကမ်းပါးက
    နိဗ္ဗာန်ဆော်ရုပ်ကြီးက<br> ဘာများထူးတုံးဗျ"<br> <br> "ဟေ နိဗ္ဗာန်ဆော်ရုပ်ကြီးက ဘာထူးမှာတုံးကွ၊<br>
    အရုပ်ကြီးပေါ့၊ ပါးစပ်ကြီးဟပြီး ရယ်နေတာပဲ၊<br> ရှေးဘုရင်တွေ သူတို့ဘုရားမှာ ထုထားတဲ့<br>
    အရုပ်ကြီးပဲလေ၊ ဘာမှ ထူးတာ မရှိပါဘူး"<br> <br> အဲဒီညက ကျုပ်လည်း ပင်ပန်းလာတော့<br><span>
        စောစောအိပ်ရာဝင်ခဲ့တာပေါ့ဗျ</span><wbr><span class="word_break"></span>ာ။<br><span> ဒါပေမဲ့
        ချက်ချင်းအိပ်မပျော်ပါဘူးဗျ</span><wbr><span class="word_break"></span>ာ။<br> နေ့လယ်က ကျုပ်တိုနဲ့
    ရှားဖြူသီး ပေါက်ကစားခဲ့တဲ့<br> အရုပ်ကြီးကိုပဲ ကျုပ်မျက်စိထဲမှာ <br> မြင်နေတာဗျို့။ ကျုပ်
    ဘယ်လိုပဲတွေးတွေး<br> ဘာအဖြေမှတော့ မရပါဘူးဗျာ။<br> <br> အခု ကျုပ်ပြောတာ ကျုပ်ငယ်ငယ်က<br> ကြုံခဲ့တဲ့
    အကြောင်းတစ်ခုပေါ့ဗျာ။<br> ဒီတုန်းက ကျုပ် ငါးတန်း ခြောက်တန်းလောက်ပဲ<br> ရှိသေးတာလေ။ <br> <br> "တာတေ၊
    ဟဲ့ ထတော့လေ၊ မျက်စိတွေ<br> ဘာတွေ ဖွင့်ကြည့်ပါဦး ၊ နေ ဘယ်လောက်<br> ရောက်နေပြီဆိုတာ။ ပြီးတော့
    ဝိုင်းထဲမှာ<br> နင့် အဘတစ်ယောက်တည်း ဆီကြိတ်ဖို့<br> နှမ်းလှမ်းနေတယ်"<br> <br> ဟုတ်ပါ့ဗျာ။
    ကျုပ်မျက်စိတွေ ဖွင့်ကြည့်လိုက်တော့<br> နေတော်တော်ကို မြင့်နေပြီပဲဗျ။ကျုပ်လည်း<br> အိပ်ရာကနေ
    လူးလဲထလိုက်တယ်။ <br> မျက်နှာသစ်ပြီး မနေ့က ကျန်တဲ့ ဝက်သား<br> ဟင်းလေးနဲ့ ထမင်းကြမ်းစားလိုက်တယ်။<br>
    ပြီးတာနဲ့ ကျုပ် ဝိုင်းထဲဆင်းလာခဲ့တယ်။<br> <br> ကျုပ် ဝိုင်းထဲရောက်တော့ အဘက နှမ်းအိတ်တွေ<br>
    အကုန်လုံး ဖြန့်ပြီး သွားပြီဗျို့။ ကျုပ်လည်း<br> မန်ကျည်းပင်ကြီးအောက်က
    သစ်သားကွပ်ပျစ်ပေါ်မှာ<br><span>
        ထိုင်လိုက်ပြီး နဂါးဆေးပေါ့လိပ်ကလေးတစ်လိပ်</span><wbr><span class="word_break"></span>ကို<br>
    ဖွာနေလိုက်တယ်။<br> <br> "ဟေ့ကောင် တာတေ၊ ဘာတွေများ ဒီလောက်စဉ်စား<br> နေတာတုံးကွ"<br> <br> ကျုပ်
    ဆေးပေါ့လိပ်ကလေး နှစ်ဖွာ၊ သုံးဖွာပဲ<br> ဖွာရသေးတယ်၊ ဝိုင်းဝက အသံကြားတာဗျ။<br> <br> "ဟာ ကိုကြီးဘချစ်၊
    လာဗျာ၊ ကားနဲ့တင်ဖို့<br> နှမ်းပါတိုက်တာလားဗျ"<br> <br> ကိုဘချစ်တို့က ဘန့်ဘွေးကုန်းမှာ
    ကားထောင်ထားတာဗျ။<br> ကိုမြင့်တို့က သပ်သပ်တစ်စီး။ ကိုဘချစ်က တစ်စီးဗျ။<br> နှမ်းရောင်းမယ့်လူရှိရင်
    အိမ်အရောက် လှည်းနဲ့<br> နှမ်းလာတိုက်ပေးတာဗျ။ ဒါမှ သူတို့ကားလည်း<br> တန်ဆာခ ရမှာပေါ့ဗျာ။<br> <br>
    "နှမ်းအိတ်လာတိုက်တာ မဟုတ်ဘူးကွ၊<br> မင်းဆီကို လာတာ။ ငါတို့ရွာမှာတော့ လူတွေရော၊<br> ရဲတွေရော
    တရုန်းရုန်းကို ဖြစ်နေပြီဟေ့ "<br> <br> "ဗျာ ဘာဖြစ်လို့တုံးဗျ။ ကိုကြီးဘချစ်ရဲ့ "<br> <br> "ဗျာ
    ဘာဖြစ်လို့တုံးဗျ၊ ကိုကြီးဘချစ်ရဲ့ "<br> <br> "ငါတို့ဘထွေးချစ်ဖေအိမ်မှာ လူသတ်မှု ဖြစ်လို့ကွ၊<br>
    လူသတ်မှုမှ တစ်မှု မဟုတ်ဘူး၊ နှစ်ယောက်တောင်သေတာ"<br> <br> "ဗျာ သေတာတောင် ဘယ်သူတုံး"<br> <br>
    "ပါလာတာတော့ ငါတို့ကားနဲ့ မနေ့က ပါလာတာကွ၊<br> တစ်ယောက်က ဘလေးချစ်ဖေရဲ့ အသိလို့ ပြောတယ်။<br>
    တစ်ယောက်ကတော့ သျှောင်ထုံးနဲ့ နှုတ်ခမ်းမွေးရေးရေးနဲ့<br> ဆရာလိုလို ဘာလိုလိုပုံပဲကွ၊
    ငါ့ကားလိုက်နေတဲ့<br> တင်အောင်လေးကိုတောင် အိမ်မသိလိုက်လို့<br> လိုက်ပို့ခိုင်းရသေးတာ"<br> <br> "ဟာ
    အဲဒီဧည့်သည်နှစ်ယောက် သေတာလား"<br> <br> "အေး ဟုတ်တယ်ကွ"<br> <br> "ဟင် ဘယ်လိုဖြစ်တာတုံးဗျ။<br>
    ရောက်တဲ့ညပဲ သေတာပေါ့ဗျ ကိုကြီးဘချစ်ရ"<br> <br> "ဟုတ်တယ် တာတေ၊ ဘထွေးချစ်ဖေဆိုတာလည်း<br>
    မင်းသိတဲ့အတိုင်းပဲလေကွာ၊ ဘာသာရေးသမားမို့လား၊<br> ပုတီး နေ့တိုင်းစိပ်နေတဲ့လူ"<br> <br> "ဟာ
    မဟုတ်တာဗျာ၊ ဘထွေးချစ်ဖေလို<br> လူကတော့ လူသတ်မလားဗျ။ သူ့အိမ်မှာလည်း<br><span>
        သူ့သားလေးနှစ်ယောက်ပဲရှိတာ။</span><wbr><span class="word_break"></span>ဒီကောင်တွေကလည်း<br><span>
        ဆယ်တန်းကျောင်းသားတွေဆိုတော</span><wbr><span class="word_break"></span>့ မြို့မှာသွားပြီး<br>
    ကျောင်းနေကြတာကွ"<br> <br> "နို့ ညက သူတို့အိမ်မှာ ဘယ်သူတွေရှိတုံး"<br> <br><span>
        "ဘယ်ရှိမှာတုံး၊ငါ့ဘထွေးရယ်</span><wbr><span class="word_break"></span>၊ ဘထွေးမိန်းမရယ်၊<br>
    အဲဒီဧည့်သည်နှစ်ယောက်ရယ်ပဲ ရှိတာပေါ့ကွ၊<br> ဘလေးတို့လင်မယားက အပေါ်ထပ်မှ အိပ်တာတဲ့၊<br>
    ဧည့်သည့်နှစ်ယောက်က အောက်ထပ်မှာ<br> အိပ်ကြတာတဲ့ကွ"<br> <br> "အိမ်တံခါးတွေ ဘာတွေ ပိတ်ကြရဲ့လားဗျာ"<br>
    <br> "ဟာ ဘထွေးကိုယ်တိုင် ပိတ်ထားတာတဲ့ကွ၊<br> တံခါးလည်း မပွင့်ဘူး၊ လူဝင်လူထွက် ခြေရာ<br> လက်ရာလည်း
    ဘာမှမတွေ့ဘူးကွ"<br> <br> "ညက အသံဗလံတွေ ဘာတွေရော ဘထွေးချစ်ဖေတို့<br> မကြားဘူးလားဗျ"<br> <br><span>
        "အေး ညနှစ်ချက်တီးလောက်တုန်းကတော</span><wbr><span class="word_break"></span>့ <br> ကျွိ ကျွိ ကျွိ
    ဆိုတဲ့အသံ နည်းနည်းကြားလိုက်တယ်တဲ့ကွ၊<br> ဒါပေမဲ့ ဘထွေးက ဧည့်သည်တွေ အိုက်လို့ ပြတင်းပေါက်<br>
    ထဖွင့်တယ် ထင်တာတဲ့ကွ"<br> <br> "နို့ ဘယ်တော့မှ ဘထွေးက သိတာတဲ့တုံး"<br> <br> "မနက်မိုးလင်းမှ သိတာကွ၊
    အိမ်ပေါ်ထပ်ကနေ<br> ဆင်းလာတော့မှ ဧည့်သည်နှစ်ယောက်စလုံး<br> သွေးအိုင်ထဲမှာ သေနေတာကို တွေ့တာကွ၊<br>
    ဓါးချက်တွေက နှစ်ယောက်စလုံးရဲ့ လည်ပင်းမှာချည်းပဲ၊<br> ပြီးတော့ ရဲတွေပြောတာက ဓါးခုတ်ချက်တွေဟာ<br>
    တော်တော်ကို ဓါးခုတ်ကျွမ်းကျင်တဲ့သူ<br> ခုတ်တာလို့ ပြောတယ် တာတေရ"<br> <br> "နို့ နေပါဦးဗျ ၊
    ကိုကြီးဘချစ်ရ ၊ အခု ကျုပ်ဆီကို<br> လာပြောတာက ဘာအတွက်တုံး၊ ကျုပ်က<br> အမှုတွေ ဘာတွေ စုံစမ်းတတ်တာမှ
    မဟုတ်တာ"<br> <br> "ဟာ မင်းနဲ့ဆိုင်တာရှိလို့ လာတာကွ တာတေရ"<br> <br> "ဟင် ပြောပါဦးဗျ၊
    ကိုကြီးဘချစ်ရဲ့"<br> <br> "မင်း ဘထွေးချစ်ဖေတို့ အိမ်ကို ရောက်ဖူးတယ်မို့လား"<br> <br> "ရောက်တော့
    ရောက်ဖူးတယ်ဗျ၊ သူ့သားနှစ်ယောက်<br> ရှင်ပြုတုန်းကလေဗျာ"<br> <br> "အေး အဲဒီတုန်းက မင်း
    သတိထားမိလားတော့<br> မပြောတတ်ဘူး၊ ဘထွေးချစ်ဖေတို့ ဘုရားစင်<br> နားမှာထားတဲ့ အရုပ်တစ်ရုပ်
    ရှိတယ်လေကွာ"<br> <br> "ဟင် ဘာအရုပ်တုံးဗျ၊ ကျုပ်တော့ သေသေချာချာ<br> သတိမပြုမိဘူး၊ ကျုပ်ကလည်း
    ဘထွေးချစ်ဖေတို့<br> အိမ်မှာ သိပ်မကြာဘူးလေဗျာ၊ ကျုပ်ရောက်ပြီး<br> မကြာခင်ပဲ ဘုန်းကြီးကျောင်းကို
    သွားကြတာလေဗျာ"<br> <br> "သြော် အေး အေး၊ ဘုရားစင်နားမှာ ထားတဲ့<br> အရုပ်ဆိုတာက ပဉ္စလောဟာအရုပ်လို့
    ပြောတယ်ကွ"<br> <br> "ဗျာ…ပဉ္စလောဟာဆိုတာ ဘာတုံးဗျ ကိုကြီးဘချစ်ရဲ့ "<br> <br> "သတ္တဝါငါးမျိုးစပ်ပြီး
    ပုံသွန်းထားတဲ့<br> အရုပ်ကွ၊ ငါ မှတ်ထားတော့ ကြေးနီ ကြေးဝါ<br> သံ၊ ငွေ၊ ခဲ ထင်တာပဲကွ"<br> <br> "ပုံက
    ဘာပုံမို့လို့တုံးဗျ"<br> <br><span> "သျှောင်တစောင်းနဲ့ ပေါင်မှာထိုးကွင်းမှင်ကြောင</span><wbr><span
        class="word_break"></span>်နဲ့<br> အောက်ပိုးကြိုက်ပြီး ဓါးရေးပြနေတဲ့ပုံကွ၊<br> အပေါ်ပိုင်းမှာ
    အင်္ကျီမပါဘူးကွ"<br> <br> "အောက်ပိုးကြိုက်တယ်ဆိုတာ ဘာတုံးဗျ"<br> <br><span> "ဟာကွာ တာတေရာ၊
        ပုဆိုးခါးတောင်းကြိုက်ထားတာ</span><wbr><span class="word_break"></span>ကို<br> ပြောတာကွ"<br> <br>
    "သြော် ပုံက ဓါးရေးပြနေတဲ့ပုံ ဟုတ်လားဗျ"<br> <br> "အေး ဟုတ်တယ် တာတေရ၊ ဓါးရေး
    သုံးဆယ့်ခုနှစ်ဝန်းထဲက<br> ဓါးနှစ်လက်နဲ့ ခြေထောက်ရှေ့ကို ခင်းပြီး ဓါးရေးပြနေတဲ့ပုံကွ၊<br> တော်တော်ကို
    လက်ရာမြောက်တဲ့ပုံပါကွာ၊<br> အမြင့်က နှစ်ပေလောက် ရှိတယ်"<br> <br> "ဟုတ်ကဲ့၊ အဲဒီအရုပ်က အခု
    ဘာဖြစ်လို့တုံးဗျ"<br> <br> "အဲဒီအရုပ်ရဲ့ ကိုင်ထားတဲ့ ဓါးတွေမှာ <br> သွေးတွေပေနေတယ်ကွ၊
    ဓါးနှစ်ချောင်းလုံးမှာကို<br> ပေနေတာ။ ဓါးကလည်း ပဉ္စလောဟာသတ္တုနဲ့<br> လုပ်ထားတာဆိုတော့ အသွားတွေများ
    မြိနေအောင်<br> ပြတ်တာကွ"<br> <br> "ဟင် အရုပ်က နေရာတွေ ဘာတွေ ရွေ့နေလို့လားဗျ"<br> <br> "ဟာ အရုပ်ကလည်း
    နေရာမရွေ့ဘူးကွ၊<br> သေတဲ့အလောင်းနှစ်လောင်းနဲ့ အရုပ်နဲ့ကလည်း<br> တော်တော်လေးတော့ ဝေးသားကွ"<br> <br>
    "နေပါဦး ကိုကြီးဘချစ်ရဲ့၊ လူတွေက ဒီအရုပ်က<br> လူတွေကို ဓါးနဲ့ခုတ်သတ်တာလို့ ထင်နေလို့လားဗျ"<br> <br>
    "အေး အဲဒီလိုပဲ ထင်တာပေါ့ကွာ"<br> <br> "နို့ ရဲတွေကရောဗျ။ ရဲတွေလည်း <br> စဉ်းစားရခက်နေတာပေါ့ကွာ။<br>
    ဒါပေမဲ့ ရဲကတော့ အရုပ်ထက် လူတွေကိုပဲ<br> စုံစမ်းတာပေါ့ကွာ၊ အခုလောလောဆယ်တော့<br> ဘထွေးချစ်ဖေကို
    ဖမ်းပြီး စစ်ဆေးမယ့်ပုံကွ"<br> <br> "ဟာ ကျုပ်လည်း ဒီကိစ္စကြီးကို ဘယ်လိုလုပ်ရမှန်း<br>
    မသိပါဘူးဗျာ"<br>
    <br> " အလောင်းတွေတော့ သယ်ဖို့ပြုဖို့<br> လုပ်နေကြတယ်ကွ၊ ဒါပေမဲ့ ရဲအုပ်တစ်ယောက်နဲ့<br>
    ရဲသုံးလေးယောက်တော့ ရွာမှာ နေခဲ့လိမ့်မယ်ကွ"<br> <br> "ခက်တာပဲဗျ။ ကိုကြီးဘချစ်ရ၊ ဘထွေးချစ်ဖေတော့<br>
    နေရင်းထိုင်ရင်း အမှုအိမ်ပေါ် တက်လာသလို<br> ဖြစ်နေပါရောလားဗျာ။ ဒါပေမဲ့ အရုပ်က <br> လူကို
    ဓါးနဲ့ခုတ်သတ်တယ်ဆိုတာကလည်း<br> ဘယ်လိုမှကို မဖြစ်နိုင်တဲ့ကိစ္စ ဖြစ်နေတယ်လေဗျာ"<br> <br> "အဲဒါကြောင့်
    ငါ မင်းဆီကို လာပြီး တိုင်ပင်တာပေါ့ကွ<br> တာတေရ၊ ဒီကိစ္စမျိုးတွေမှာ မင်းက ဗဟုသုတ<br>
    အတော်များတာဆိုတော့ အရုပ်တွေ ဘာတွေက<br> အသက်ဝင်ပြီး ဒီလိုလုပ်နိုင်သလား၊ မင်း<br> ကြားဖူးတာ
    ရှိသလားဆိုပြီး မေးချင်လို့ပါကွာ"<br> <br> ကျုပ်လည်း သေသေချာချာ တွေးကြည့်တယ်။<br> နဂါးဆေးပေါ့လိပ်ကလေး
    ဖွာရင်း တွေးတယ်။<br> ကိုကြီးဘချစ်ကလည်း နဂါးဆေးပေါ့လိပ်ဖွာရင်း<br> စဉ်းစားနေတယ်ဗျ။<br> <br> ကျုပ်လည်း
    တွေးရင်းနဲ့ စောစောက<br> ပြောပြခဲ့တဲ့ နတ်ကြီးကမ်းပါးက နိဗ္ဗာန်ဆော်<br> အရုပ်ကြီးကို သွားပြီး
    သတိရရောဗျို့။<br> <br> "ဟာ ဖြစ်နိုင်တယ်ဗျ ကိုကြီးဘချစ်ရ ဖြစ်နိုင်တယ်"<br> <br> "ဟေ
    ဘာဖြစ်နိုင်တာတုံးကွ"<br> <br> "အရုပ်က အသက်ဝင်ပြီး လူသတ်တတ်တယ်ဆိုတာ<br> ဖြစ်နိုင်တယ်ဗျ"<br> <br> "ဟေ
    ဟုတ်လား မင်း ကြားဖူးလို့လားကွ"<br> <br> "ကျုပ် ငယ်ငယ်က တစ်ခါကြုံဖူးတယ်၊<br> ဒီတုန်းက နတ်ကြီးကမ်းပါးက
    နိဗ္ဗာန်ဆော်ရုပ်ကြီး<br> ရှိသေးတယ်ဗျ။ အခုတော့ အဲဒီအရုပ်ကြီးလည်း<br> ကျိုးပဲ့ပျက်စီးသွားပါပြီ
    မရှိတော့ပါဘူးဗျာ<br> အဲဒီတုန်းက အောင်စိန်နဲ့ ကျုပ်လိုက်သွားတာ<br> ရှားဖြူသီးတွေနဲ့
    ပေါက်တမ်းတောင်<br> ကစားကြတာဗျ"<br> <br> "ဟ အဲဒါ အရုပ်အသက်ဝင်တာနဲ့ ဘာဆိုင်လို့တုံးကွ"<br> <br> "ဟာ
    ကိုကြီးဘချစ်ကလည်း ကျုပ်တို့နှစ်ယောက်နဲ့<br> အဲဒီအရုပ်ကြီးနဲ့ ရှားဖြူသီးတွေ ပေါက်ကြတာဗျ"<br> <br> "ဟေ
    ဟုတ်လား၊ အရုပ်ကြီးနဲ့ မင်းတို့နဲ့ ပေါက်တာ ဟုတ်လား"<br> <br> "ဟုတ်တယ်ဗျ ဒီလိုလုပ်ဗျာ၊ ဒီကိစ္စကို <br>
    ကျုပ် စုံစမ်းလိုက်မယ်ဗျာ"<br> <br> " ဒါဆိုရင် မင်း ငါ့တို့ရွာကို လာမှာလား"<br> <br> "ကျုပ်
    ညခြောက်နာရီ အရောက်လာမယ်၊ လိုတာလေး<br> တွေတော့ ပြင်ထားပေးဗျာ ကိုကြီးဘချစ်ရာ"<br> <br> "ဟာ
    လုပ်ပေးမှာပေါ့ကွ၊ မင်းလိုတာသာပြော"<br> <br> "ကြက်တစ်ကောင်ချက်၊ ဆန်တစ်ခွက်ချက်၊<br> ပြီးတော့
    ငှက်ပျောဖက်နဲ့ ထုတ်ပြီး ထမင်းတောင်း ပြင်ထား၊<br> ခင်ဗျားတို့ရွာက နတ်ဝင်သည် ဒေါ်ထွန်းကြီးကို<br>
    ခေါ်ထားဗျာ"<br> <br> "ဟာ စိတ်ချ၊ စိတ်ချ၊ ငါ အားလုံး လုပ်ထားမယ်၊<br> မင်းသာ ဆက်ဆက်လာခဲ့ တာတေ"<br>
    <br>
    ကိုကြီးဘချစ် ပြန်သွားတော့ အိမ်ပေါ်က <br> အမေနဲ့ အဘက ကျုပ်ကို လှမ်းမေးတယ်ဗျ။<br> <br> "ဟဲ့ တာတေ၊
    ဘချစ်က နင့်ဆီ ဘာလာလုပ်တာတုံး"<br> <br> ကျုပ်လည်း အိမ်ပေါ်ကို တက်ပြီး ဘန့်ဘွေးကုန်းမှာ<br> ဖြစ်တဲ့
    ထူးထူးဆန်းဆန်းကိစ္စကို ပြောပြလိုက်တယ်။<br> အဘရော အမေရော အံ့သြလွန်းလို့ဗျာ။<br> <br> "တာတေ
    ငါတို့တစ်သက်တော့ တစ်ခါမှကို <br> မကြားဖူးတာပါကွာ၊ ဘယ့်နှယ့်အရုပ်က အသက်ဝင်ပြီး<br> လူသတ်ရတယ်လို့၊
    ငါတော့ ဟုတ်မယ် မထင်ပါဘူးကွာ၊<br> ဒီဧည့်သည်တွေက ဘာတွေမှန်းမှ မသိတာ၊<br> ရန်တစ်ခုခုရှိလို့ ဒီရွာမှာ
    လာပြီး ရှောင်တာ<br> တိမ်းတာလားမှ မသိတာ ၊ နောက်က ဒါကိုသိလို့<br> ရန်သူလိုက်လာပြီး
    သတ်သွားတာနေမှာပေါ့ကွ၊<br> အရုပ်ကတော့ ဘယ့်နှယ်လုပ် သတ်တတ်မှာတုံး"<br> <br> "ခက်တာပဲ အဘရဲ့၊
    အိမ်ထဲမှာလည်း လူဝင်ပြီး<br> သတ်သွားတဲ့ ခြေရာ လက်ရာ ဘာမှမကျန်ခဲ့ဘူး<br> ပြောတယ်ဗျ"<br> <br> ကျုပ်ရယ်၊
    အဘနဲ့ အမေရယ် ဒီအကြောင်းကို<br> တော်တော်ပြောဖြစ်ကြတာဗျ။<br> <br> ညရောက်တော့ ကျုပ် ဘန့်ဘွေးကုန်းကို
    ရောက်တယ်<br> ဘထွေးချစ်ဖေရဲ့ အိမ်မှာတော့ ရဲတွေ စောင့်နေကြတယ်<br> အလောင်းတွေကတော့ သယ်သွားပါပြီ။<br>
    ဘထွေးချစ်ဖေကိုလည်း မဖမ်းသေးပါဘူး။<br> <br> ကျုပ်လည်း ညကိုးနာရီထိုးတာနဲ့ ဘန့်ဘွေးကုန်း<br>
    သင်္ချိုင်းကို လာခဲ့တယ်။ ကိုကြီးဘချစ်က သူကိုယ်တိုင်<br> ထမင်းတောင်းထမ်းပြီး လိုက်တာဗျ။ <br>
    နတ်ဝင်သည်
    ဒေါ်ထွန်းကြီးလည်း ပါလာတယ်။<br> <br> ထုံးစံအတိုင်း ကျုပ်မဖဲဝါကို စားပွဲသောက်ပွဲပေးပြီး<br>
    ပင့်ရတာပေါ့ဗျာ။<br> <br> ဒီတစ်ခါ မဖဲဝါကို ပင့်ရတာ တော်တော်ကို<br> ကြာတာဗျ။ ကျုပ်
    အထပ်ထပ်အခါခါပင့်တော့မှ<br> ရောက်လာတာဗျို့။<br> <br> မဖဲဝါက ဒေါ်ထွန်းကို ဝင်စီးပြီး ထမင်းကို
    အားရပါးရ<br> စားတော့မှ ကျုပ်က ဘန့်ဘွေးကုန်းမှာ ဖြစ်သွားတဲ့<br> ကိစ္စကို ပြောရတာဗျ။ အရုပ်က
    လူသတ်တယ်ဆိုတာ<br> ဟုတ်နိုင်ပါ့မလားလို့ ကျုပ်က မေးတော့<br> မဖဲဝါက ပြောရောဗျို့။<br> <br> "ဟဲ့ တာတေ
    အဲဒီပဉ္စလောဟာ အရုပ်က <br> မြို့စားကြီးရဲ့ အရုပ်ဟဲ့၊ မြို့စားကို သူ့ရဲ့<br> နောက်ပါတွေက
    ဝိုင်းလုပ်ကျန်တဲ့အချိန်မှာ<br> မြို့စားက ဓါးဒဏ်ရာရပြီး သူ့ရဲ့ အိမ်ကြီးပေါ်ကို<br> တက်ပြေးတယ်။
    အဲဒီပဉ္စလောဟာ အရုပ်ရဲ့<br> ရှေ့မှာ လဲကျသွားပြီး ဂါထာတွေရွတ်တယ်<br> ဒီမြို့စားက ထူးဆန်းတဲ့ ပညာတစ်ခု
    တတ်တယ်။<br> <br> အဲဒါက 'ကပ္ပလီမှော်'လို့မှော် ခေါ်တဲ့ ဝိညာဉ်ကို<br> ခွာပြီး အရုပ်ထဲကို
    ဝင်နိုင်တဲ့မှော်ပညာ တတ်ထားတယ်။<br> ဂါထာတွေကို ကပ္ပလီစကားနဲ့ ရွတ်တတ်ရတယ်။<br> မြို့စားက
    အဲဒီ'ကပ္ပလီမှော်'ဂါထာကို <br> အဆက်မပြတ်ရွတ်ပြီး သူ့ဝိညာဉ်ကို<br> ခွာထုတ်လိုက်တယ်။ပြီးတော့ သူ့ရဲ့<br>
    ပဉ္စလောဟာ ရုပ်ထဲကို သူဝိညာဉ်ဝင်သွားတယ်။<br> <br> နောက်ကျတော့ ဒီအရုပ်က လက်အဆင့်ဆင့်ပြောင်းပြီး<br>
    ဘန့်ဘွေးကုန်းကို ရောက်လာတာ ကြာပြီ။အဲဒီ<br> အိမ်က ကောင်လေးရဲ့ အဘိုးလက်ထက်ကတည်းက<br> ဒီအရုပ်
    ဒီရောက်နေတာ။ အခု သေသွားတဲ့<br><span> ကောင်နှစ်ကောင်က'ကပ္ပလီမှော်</span><wbr><span class="word_break"></span>'ကို
    လိုချင်လို့<br> ဒီအရုပ်နောက်ကို လိုက်နေတာ။<br> <br> ဒီအရုပ်ထဲကို
    မြို့စားကြီးရဲ့ ဝိညာဉ်ဝင်နေတာကို<br> ဒီကောင်တွေက သတင်းရ , ထားပြီး ဆရာ<br> အစဉ်အဆက် ဒီအရုပ်ကို
    လိုက်နေကြတာ။<br> <br> အဲဒီညက အရုပ်ထဲက မြို့စားကြီးရဲ့ ဝိညာဉ်ကို<br> ချည်နှောင်ဖို့
    ခြေမန်းကွင်းထအစွပ်မှာ ပဉ္စလောဟာ<br> အရုပ်ရဲ့ ဓါးချက်နဲ့ ကိစ္စတုံးကုန်ကြတာဟေ့"<br> <br> "ဟာ ဒါဆိုရင်
    ဒီအရုပ်ထဲက မြို့စားကြီးရဲ့<br> ဝိညာဉ်ကို ဘယ်လိုဖယ်ထုတ်ရမှာတုံး မဖဲဝါ"<br> <br> "ဒီကောင်
    အချိန်ကျနေပါပြီ၊ ရိုးမထဲမှာ<br> တစ်ပါးတည်းကျင့်နေတဲ့ ဆရာတော်ကြီးရှိတယ်။<br> ဘန့်ဘွေးကုန်းက လူတွေ
    သွားပြီး ဆွမ်းကပ်နေကျပါ။<br> အဲဒီဆရာတော်ကို လျှောက်လိုက်ရင် လိုက်လုပ်ပေးလိမ့်မယ်"<br> <br> မဖဲဝါ
    ပြန်ထွက်သွားတော့ ကျုပ်တို့ ရွာကို<br> ပြန်ခဲ့တယ်။ နောက်နေ့ဆိုရင် ကိုဘချစ်က <br>
    ဆွမ်းချိုင့်တစ်ချိုင့်နဲ့ ရိုးမပေါ်ကို တက်တော့တာပဲဗျို့။<br> အဲဒီတောရပ် ဆောက်တည်နေတဲ့ ဆရာတော်ရဲ့<br>
    ကျောင်းကို သိတဲ့သူက ကိုဘချစ်ကို<br> လိုက်ပို့တာဗျ။ <br> <br> ကျုပ်လည်း ရွာပြန်လာခဲ့တယ်။
    ညနေစောင်းတော့<br> ကိုကြီးဘချစ်သုတ်သုတ် သုတ်သုတ်နဲ့ ကျုပ်ဆီကို<br> လိုက်လာတယ်။<br> <br> "ဘယ်လိုတုံး
    ကိုကြီးဘချစ်၊ အဆင်ပြေခဲ့လား "<br> <br> "အေး ပြေတယ်ကွ တာတေရ၊ ဆရာတော်ကြီးကို<br> တစ်ပါတည်း
    ပင့်လာတယ်"<br> <br> "ကိုကြီးဘချစ်တို့ လှည်းပါသွားတာ တော်သေးတာပေါ့ဗျာ"<br> <br> "အေး ဟုတ်တယ်၊ အဲဒါ
    မင်းကို လာခေါ်တာကွ၊<br> ဆရာတော်ကြီးက ဒီညက အလုပ်လုပ်မှာတဲ့ကွ"<br> <br> "ဟာ ဟုတ်လား၊ ဒါဆိုလည်း ကျုပ်
    လိုက်ခဲ့မယ်လေဗျာ"<br> <br><span> ကျုပ်ကလည်း ထမင်းစားသောက်ပြီးပြီဆိုတော</span><wbr><span
        class="word_break"></span>့<br> အတော်ပဲပေါ့ဗျာ။ ဆေးလွယ်အိတ်ကလေး<br> စလွယ်သိုင်းလွယ်ပြီး ကျုပ်
    ဘန့်ဘွေးကုန်းကို<br> လိုက်ခဲ့တယ်။ ဆရာတော်ကြီးက သက်တော်ခြောက်ဆယ်<br> လောက် ရှိပြီဗျ။ မျက်နှာက
    ကြည်လင်နေတာပါပဲဗျာ။<br> <br> ကိုဘချစ်တို့အိမ်မှာ သီတင်းသုံးလို့ဗျ။ ညကိုးနာရီ<br> ထိုးတော့ ရွာထဲမှာ
    လူအပြင် မထွက်ခိုင်းတော့ဘူး။<br> တံခါးတွေပါ ပိတ်ခိုင်းထားတယ်။ ခွေးတွေကတော့<br><span>
        ထုံးစံအတိုင်းပေါ့ဗျာ။ကြောက</span><wbr><span class="word_break"></span>်လန့်ပြီး
    အမြီးကုတ်လို့ဗျ။<br> အိမ်ထဲကို 'တအီအီ'အော်ပြီး တိုးတဲ့ အကောင်က<br> တိုးဝင်နေတာဗျို့။<br> <br>
    "ဆရာတော်ဘုရား ဟောဒါ ထနောင်းကုန်းက<br> မောင်တာတေပါဘုရား၊ အရှင်ဘုရား လိုအပ်တာရှိရင်<br> မောင်တာတေကို
    ခိုင်းပါဘုရား"<br> <br> "အေး အေး အင်မတန်သတ္တိရှိတဲ့ သူငယ်ပဲ၊<br> အေး အေး မြင်တာနဲ့ ဘုန်းဘုန်း
    သိပါတယ်ကွယ်။<br> အင်း အင်း မောင်တာတေ အတွေ့အကြုံတွေ<br> တော်တော်ရှိပေတာပဲ၊ ဟိုဒကာမကြီးကလည်း<br><span>
        သူ့ကို တော်တော်စောင့်ရှောက်တာပါကလ</span><wbr><span class="word_break"></span>ား"<br> <br>
    "ဘယ်ဒကာမကြီးပါလဲဘုရား"<br> <br> ကိုဘချစ်က ဝင်ပြီးလျှောက်တာဗျ။<br> <br> "မဖဲဝါလေ ဒကာရဲ့။ မောင်တာတေကို
    သူက<br> စောင့်ရှောက်လို့ပါလား ၊ အင်း အင်း သူကလည်း<br> ကမ္မဇိတ္တိတော့ တယ်မညံ့လှဘူးကွဲ့၊ ကဲ
    မောင်တာတေရေ<br> သွားကြစို့ဟေ့ ။ဆရာတော်က ဆေးတောင်ဝှေးကြီး<br> တဒေါက်ဒေါက်ထောက်ပြီး ရှေ့က ကြွတယ်။<br>
    ကျုပ်က နောက်က လိုက်တယ်။ ကျုပ်က <br> ဒီအချိန်မှာ မျက်ကွင်းဆေး ကွင်းပြီးသားဗျ။<br> <br> ဘထွေးချစ်ဖေနဲ့
    ရွာကလူကြီးတွေ ရဲအုပ်နဲ့<br> ရဲသားတွေက ဘထွေးချစ်ဖေတို့အိမ်မှာ<br> အဆင်သင့်စောင့်နေကြတာဗျို့။<br>
    ဝိုင်းထဲရောက်တာနဲ့ တစ်ပြိုင်နက်တည်း<br> ဆရာတော်ကြီးက …<br> <br> "ဒကာ …မောင်တာတေ ရော့ ဟောဒီ<br>
    ပရိတ်ချည်ကို ယူပြီး အိမ်ကို တစ်ပတ် ပတ်မိအောင်<br> ပတ်လိုက်၊ အိမ်တံခါးတွေ အားလုံး ပိတ်ထားကြ"<br> <br>
    ကျုပ်က ဆရာတော်ပေးတဲ့ ပရိတ်ချည်လုံးကို<br><span> ယူပြီး ဘထွေးချစ်ဖေတို့အိမ်ကြီးကို</span><wbr><span
        class="word_break"></span> <br> တစ်ပတ် ပတ်လိုက်တယ်။<br> <br> "ကဲ အားလုံး နောက်ကို
    နည်းနည်းဆုတ်နေကြ၊<br> ဘုန်းဘုန်း ပရိတ်ရွတ်တော့မှာ၊<br> မောင်တာတေက ကျုပ်နောက်လိုက်ခဲ့၊<br> ဒကာ
    ဘချစ်လည်း လာ"<br> <br> ကိုကြီးဘချစ်နဲ့ ကျုပ်နဲ့ ဆရာတော်ရဲ့နောက်က<br> လိုက်ခဲ့ကြတယ်၊ ဆရာတော်ကတော့
    ဆေးတောင်ဝှေးကြီးကို<br> တဒေါက်ဒေါက်ပြီး ပရိတ်တွေ တရစပ် ရွတ်ဖတ်ရင်း<br> အိမ်ကို တစ်ပတ်ပြီးတစ်ပြီး
    တစ်ပတ် ပတ်နေတယ်ဗျ။<br> <br> ဒုန်း ဒုန်း <br> <br> ဆရာတော်က ပရိတ်ရွတ်နေရင်း ကျုပ်ကို <br>
    သွားကြည့်ဖို့ လက်ဟန်ပြတယ်။ ကျုပ်လည်း<br> အိမ်ရှေ့ဘက်ကို ပြေးထွက်လာပြီး ကြည့်တယ်။<br> ကျုပ်လိုပဲ
    ရဲအုပ်နဲ့ ရဲသားတွေလည်း အိမ်ရှေ့<br> ပေါက်ကနေ ကြည့်နေကြတယ်ဗျ။<br> <br> ဟာ ပဉ္စလောဟာ အရုပ်ဗျို့၊
    ဘုရားစင်ရှေ့မှာ<br> ခုန်နေပါရောလားဗျာ။ <br> <br> "ဒုန်း၊ဒုန်း၊ ဒုန်း၊ ရွှီ ၊ ရွှီ၊ ရွှီ"<br> <br> ဟာ
    အရုပ်က လူတစ်ယောက်လိုခုန်ပြီး<br> ဓါးနှစ်ချောင်းနဲ့ လိုက်ခုတ်နေတာဗျို့။<br> ဆရာတော်ကြီးကတော့
    ဆေးတောင်ဝှေးကြီး<br> တဒေါက်ဒေါက်ထောက်ရင်း အိမ်ကိုပတ်ပြီး<br> ပရိတ်တွေ တရစပ် ရွတ်နေတော့တာပဲဗျို့။<br>
    <br> "ဒုန်း၊ ဒုန်း ၊ အား အောင်မယ်လေး ပူလိုက်တာဗျ။<br> ပူလှချည်ရဲ့ ၊ ကျုပ်သွားပါတော့မယ်ဗျ၊<br>
    လမ်းပေါက် ဖွင့်ပေးကြပါဗျ"<br> <br> ဟာ အသံနက်ကြီးနဲ့ အရုပ်က အော်နေတာဗျို့။<br> စောစောက
    အရုပ်ခုန်ပေါက်ပြီး ဓါးခုတ်နေတာကို<br> ရဲအုပ်က ဓါတ်ပုံ တဖျပ်ဖျပ်ရိုက်နေတာဗျို့။<br> <br> "ဒကာတာတေ
    အနောက်ဘက်ကနေ <br> ပရိတ်ကြိုး ဖြတ်ပေးလိုက်ကွဲ့ "<br> <br> ကျုပ် အနောက်ဘက်ကို ပြေးပြီဗျို့။<br> ကျုပ်
    ပတ်ထားတဲ့ ပရိတ်ကြိုးကို ကျုပ်<br> ဖြတ်ပေးလိုက်တယ်။<br> <br> "အား၊ အား၊ အား၊ ပူလှချည်ရဲ့ဗျ"<br> <br>
    ကျုပ် အိမ်ရှေ့ပြန်ရောက်ပြီး အရုပ်ကို ပြန်ကြည့်တယ်။<br> ဟာ အရုပ်ထဲက ထွက်လာတာ
    မည်းမည်းအကောင်ကြီးဗျာ။<br> နည်းနည်းနှောနှောမှ မဟုတ်တာ။ တစ်ကိုယ်လုံး<br> မည်းနက်နေတာဗျ။
    ကိုယ်လုံးကလည်း <br><span> ဆင်ကြီးမတ်တတ်ရပ်နေသလိုကြီး</span><wbr><span class="word_break"></span>ပါဗျာ။<br> <br>
    ဆင်ကိုယ်လောက် ရှိမယ်ဗျ။ ခေါင်းကြီးကလည်း<br> ပုတ်ကြီး
    တစ်လုံးလောက် ရှိမယ်ဗျ။<br> <br> "ဒုန်း ဒုန်း ဒုန်း ဒုန်း "<br> <br> ဟော အိမ်ရဲ့ အနောက်ဘက်ကနေ
    အိမ်ကို<br> ဖောက်ပြီး ထွက်သွားတာဗျို့။<br> <br> "ဘုတ်၊ ဘုတ်၊ ဘုတ်၊ ဘုတ်"<br> <br> ဟာ ရွာထဲကနေ
    ဖြတ်ပြီး ထွက်သွားတာဗျို့။<br> ကျုပ်နောက်ကနေ ပြေးပြီး လိုက်ကြည့်တာ။<br> ရွာအနောက်တည့်တည့်ကို တန်းပြီး
    ထွက်သွားတာဗျို့။<br> <br> "အား၊ အား၊ အား၊ အား"<br> <br> ဟာ …အိပ်တန်းတက်နေတဲ့ ကျီးတွေ<br>
    လန့်ပြီးပျိုပြီဗျို့။ ခွေးတွေကတော့ ဟောင်ဖို့<br> နေနေသာသာ တအီအီနဲ့အော်ပြီး ငြိမ်ကုတ်နေကြတာဗျာ။<br>
    <br> မည်းမည်းကောင်ကြီးက ဆင်ကြီးမတ်တတ်ရပ်<br> လမ်းလျှောက်သွားသလို အိပက် အိပက်နဲ့<br> ရွာထဲက
    ထွက်သွားရောဗျို့။ ဒီတော့မှ<br> ကျုပ်လည်း ဘထွေးချစ်ဖေရဲ့ဝိုင်းကို<br> ပြန်လာခဲ့တယ်။<br> <br> "ဒကာ
    မောင်တာတေ သွားပြီလားကွဲ့ "<br> <br> "ရွာထဲက ထွက်သွားပါပြီဘုရား"<br> <br> "အေး အေး
    သွားပါပြီကွယ်၊ဒါမျိုးက ဖြစ်တောင့်<br> ဖြစ်ခဲ ဖြစ်တာပါ။ ဒီအိမ်က ဒကာနဲ့ ဒီကိစ္စတွေ<br> ဘာမှ
    မပတ်သက်ပါဘူး "<br> <br> ဆရာတော်က ရဲအုပ်ကို ပြောတာပါ။<br> <br> "မှန်လှပါဘုရား၊
    တပည့်တော်ကိုယ်တိုင်<br> ဓါတ်ပုံတွေ ရိုက်ပြီး သက်သေယူထားပါတယ်ဘုရား၊<br> ပြီးတော့ ဒီအရုပ်ကိုလည်း
    ယူသွားပြီး ရုံးမှာ<br> တင်မှာပါဘုရား"<br> <br> "သာဓုကွယ်၊ သာဓု ၊ သာဓု၊ သာဓု၊<br> အပြစ်မရှိတဲ့လူကို
    အပြစ်မကျအောင်<br> ကာကွယ်ပေးကြပါကွယ် "<br> <br> "မှန်လှပါဘုရား၊ တပည့်တော်တို့ အမှန်အတိုင်း<br>
    ဖြစ်အောင် ဆောင်ရွက်မှာပါဘုရား "<br> <br> ကျုပ်လည်း နောက်နေ့ မနက်စောစောမှာ<br> ရွာပြန်ခဲ့ရောဗျို့။
    ကျုပ်တစ်သက်မှာတော့<br> အမြဲသတိရနေမယ့် အဖြစ်တစ်ခုပါပဲဗျာ။</span>